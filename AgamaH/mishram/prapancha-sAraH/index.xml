<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;प्रपञ्च-सारः on संस्कारे विश्वासटिप्पन्यः</title>
    <link>https://vvasuki.github.io/saMskAra/AgamaH/mishram/prapancha-sAraH/</link>
    <description>Recent content in &#43;प्रपञ्च-सारः on संस्कारे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vvasuki.github.io/saMskAra/AgamaH/mishram/prapancha-sAraH/index.xml" rel="self" type="application/rss+xml" />
    <item>
      <title>०१</title>
      <link>https://vvasuki.github.io/saMskAra/AgamaH/mishram/prapancha-sAraH/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/01/</guid>
      <description>टीका ऽत्र ।
मङ्गलाचरणम् अ-क-च-ट-त-प-याद्यैः सप्तभिर् वर्ण-वर्गै
र्विरचित-मुख-बाहा+++(हु)+++-पाद-मध्याख्य-हृत्का।
सकल-जगद्-अधीशा शाश्वता विश्वयोनिर्
वितरतु परिशुद्धिं चेतसः शारदा वः ॥ १.१ ॥ +++(5)+++
अजदर्शनम् अथाभवन् ब्रह्म-हरीश्वराख्याः
पुरा प्रधानात् प्रलयावसाने।
गुणप्रभिन्ना जगतोऽस्य सृष्टि-
स्थिति-क्षय-स्पष्ट-निविष्ट-चेष्ठाः ॥ १.२ ॥
स्वनिष्पत्तिं च कृत्यं च
ते विचिन्त्य समाविदन्।
वक्तारम् अजम् अव्यक्तम्
अरूपं मायिनं विभुम् ॥ १.३ ॥
मूर्त्याभासेन दुग्धाब्धौ
झष-शङ्ख-समाकुले।
मरुत्-संघट्टनोत्कीर्ण-
लहरीकणशीतले ॥ १.४ ॥
उद्यद्-आदित्य-किरण-
प्रशांन्त-शिशिरोदये।
पूर्ण-चन्द्र-करामर्श-
प्रतिक्षुब्ध-जलाशये ॥ १.५ ॥
अनन्त-भोगे विमले
फणायुत-विराजिते।
शयितं शार्ङ्गिणं शर्व-</description>
    </item>
    
    <item>
      <title>०२</title>
      <link>https://vvasuki.github.io/saMskAra/AgamaH/mishram/prapancha-sAraH/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/02/</guid>
      <description>अथ व्यवस्थिते त्वेवं मासात्पक्षाद्दिनादपि।
मुहूर्तान्नाडिकायाश्च क्षणादपि च वर्धते ॥ २.१ ॥
जन्तुः षडङ्गी पूर्वं स्याच्छिरः पादौ करावपि।
अन्तराधिश्चेति पुनः षडङ्गेषु प्रवर्तते ॥ २.२ ॥
अक्षिनासास्यकर्णभ्रूकपोलचिबुकादिकम्।
प्रकोष्ठकोर्परांसाद्यं कट्यूरूप्रपदादिकम् ॥ २.३ ॥
उरः कुक्षिस्तनाद्यं च ततः सर्वाङ्गवान्विभुः।
कालेन जन्तुर्भवति दोषास्त्वनुगुणा यदि ॥ २.४ ॥
प्रसूतिसमये सोऽथ जनित्रीं क्लेशयन्मुहुः।
संवृतास्यसुषुम्नाख्योऽवाङ्मुखोऽनिलचोदितः ॥ २.५ ॥
तस्यां ग्रहिण्यां शकृतिमग्नवक्त्राक्षिनासिकः।
पुराकृतानां पापानामयुतं संस्मरन्मुहुः ॥ २.६ ॥
तस्याः कायाग्निना दग्धः क्लेदैः क्लिन्नाङ्गबन्धनः।
प्रत्युद्गारपरीतश्च तत्पायुद्वारगोचरः ॥ २.७ ॥
तदा प्रक्षुभितैः स्वीयवायुभिर्दशतां गतैः।</description>
    </item>
    
    <item>
      <title>०३</title>
      <link>https://vvasuki.github.io/saMskAra/AgamaH/mishram/prapancha-sAraH/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/03/</guid>
      <description>अथोभयात्मका वर्णाः स्युरग्नीषोमात्मभेदतः।
त एव स्युस्त्रिधा भूयः सोमेनाग्निविभागशः ॥ ३.१ ॥
स्वराख्याः षोडश प्रोक्ताः स्पर्शाह्वाः पञ्चविंशतिः।
व्यापकाश्च दशैते स्युः सोमेनाग्न्यात्मकाः क्रमात् ॥ ३.२ ॥
एषु स्वरा ह्रस्वदीर्घभेदेन द्विविधा मताः।
पूर्वो ह्रस्वः परो दीर्घो बिन्दुसर्गान्तिकौ च तौ ॥ ३.३ ॥
आद्यन्तस्वरषट्कस्य मध्यगं यच्चतुष्टयम्।
वर्णानामागमधनैस्तन्नपुंसकमीरितम् ॥ ३.४ ॥
तच्चतुष्कं सुषुम्नास्थे कुर्यात्प्राणेऽयनस्थितिम्।
दक्षोत्तरस्थे प्राणाख्ये स्यातां दक्षोत्तरायणे ॥ ३.५ ॥
दक्षः सव्यस्थिते ह्रस्वदीर्घाः पञ्चोदयन्ति च।
भूतभूतकलाभिस्तदुदयः प्रागुदीरितः ॥ ३.६ ॥
बिन्दुसर्गौ तु यौ प्रोक्तौ तौ सूर्यशशिनौ क्रमात्।</description>
    </item>
    
    <item>
      <title>०४</title>
      <link>https://vvasuki.github.io/saMskAra/AgamaH/mishram/prapancha-sAraH/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/04/</guid>
      <description>अथ व्यवस्थिते त्वेवमस्य शक्तित्वमिष्यते।
कृतकृत्यस्य जगति सततं रूढसंस्थितेः ॥ ४.१ ॥
प्राणात्मकं हकाराख्यं बीजं तेन तदुद्भवाः।
षडूर्मयः स्यू रेफोत्था गुणाश्चत्वार एव च ॥ ४.२ ॥
पवनाद्याः पृथिव्यन्ताः स्पर्शाद्यैश्च गुणैः सह।
करणान्यपि चत्वारि सङ्घातश्चेतनेति च ॥ ४.३ ॥
ईकारस्य गुणाः प्रोक्ताः षडिति क्रमतो बुधैः।
ऊकारान्तास्त्वकाराद्याः षड्वर्णाः षडभ्य एव तु ॥ ४.४ ॥
प्रभेदेभ्यः समुत्पन्ना हकारस्य महात्मनः।
ऋकाराद्यास्तु चत्वारो रेफोत्था लृपराः स्मृताः ॥ ४.५ ॥
एकारादिविसर्गान्तं वर्णानां षट्कमुद्गतम्।
ईकारस्य षडङ्गेभ्य इतीदं षोडशांशवत् ॥ ४.</description>
    </item>
    
    <item>
      <title>०५</title>
      <link>https://vvasuki.github.io/saMskAra/AgamaH/mishram/prapancha-sAraH/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/05/</guid>
      <description>अथ प्रवक्ष्ये विधिवन्मनूनां
दीक्षाविधानं जगतो हिताय।
येनोपलब्धेन समाप्नुवन्ति
सिद्धिं परत्रेह च साधकेशाः ॥ ५.१ ॥
दद्याच्च दिव्यभावं
क्षिणुयाद्दुरितान्यतो भवेद्दीक्षा।
मननात्तत्त्वपदस्य
त्रायत इति मन्त्र उच्यते भयतः ॥ ५.२ ॥
दैवादिकस्याप्यथ मानुषादेः
पैत्रादिकस्याप्यथ वत्सरस्य।
आदिं समारभ्य समग्रसंप
द्यत्नेन दीक्षाविधिमारभेत ॥ ५.३ ॥
शुभकर्मणि दीक्षायां
मण्टपकरणे गृहादिविधिषु तथा।
विहितो वास्तुबलिः स्या
द्रक्षाविघ्नोपशान्तिसंपद्भ्यः ॥ ५.४ ॥
अभवत्पुराथ किल वास्तुपुमा
निति विश्रुतो जगदुपद्रवकृत्।
चतुरश्रसंस्थितिरसौ निहितो
निहतः क्षितौ सुरगणैर्दितिजः ॥ ५.५ ॥
तद्देहसंस्थिता ये
देवास्ते विश्रुतास्त्रिपञ्चाशत्।</description>
    </item>
    
    <item>
      <title>०६</title>
      <link>https://vvasuki.github.io/saMskAra/AgamaH/mishram/prapancha-sAraH/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/06/</guid>
      <description>अथ पुनराचम्य गुरुः
प्राग्वदनो विष्टरोपविष्टः सन्।
प्राणायामं सलिपिन्यास
कृत्वा न्यसेत्तदृष्यादीन् ॥ ६.१ ॥
ऋषिर्गुरुत्वाच्छिरसैव धार्य
श्छन्दोऽक्षरत्वाद्रसनागत स्यात्।
धियावगन्तव्यतया सदैव
हृदि प्रदिष्टा मनुदेवता च ॥ ६.२ ॥
ऋषिवर्णादिकौ धातू स्तो गत्या प्रापणेन च।
यात्याभ्यां यत्स्वरूपं स गुरुः स्यादृषिवाचकः ॥ ६.३ ॥
इच्छादानार्थकौ धातू स्तश्छदाद्यश्च दादिकः।
तयोरिच्छां ददातीति छन्दो मन्त्रार्णवाचकम् ॥ ६.४ ॥
आत्मनो देवताभावप्रधानाद्देवतेति च।
पदं समस्तमन्त्रेषु विद्वद्भिः समुदीरितम् ॥ ६.५ ॥
हृदयशिरसोः शिखायां कवचाक्ष्यस्त्रेषु सह चतुर्थीषु।
नत्याहुत्या च वषड्ढुं वौषट्फट्पदैः षडङ्गविधिः ॥ ६.</description>
    </item>
    
    <item>
      <title>०७</title>
      <link>https://vvasuki.github.io/saMskAra/AgamaH/mishram/prapancha-sAraH/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/07/</guid>
      <description>अथाक्षराणामधिदेवतायाः
समस्तबोधस्थितिदीपिकायाः।
अशेषदुःखप्रशमाय नृ़णां
वक्ष्येऽजपादेः प्रवरं विधानम् ॥ ७.१ ॥
ब्रह्मा स्यादृषिरीरितः सुमतिभिर्गायत्रमुक्तं च त
च्छन्दस्त्वेऽपि सरस्वती निगदिता तन्त्रेषु तद्देवता।
आद्यन्तस्वरषट्कलघ्वपरयोरन्तस्थितैः कादिभि
र्वर्गैर्यान्तगतैः क्रमेण कथितान्यस्याः षडङ्गानि च ॥ ७.२ ॥
पञ्चाशद्वर्णभेदैर्विहितवदनदोःपादयुक्कुक्षिवक्षो
देशां भास्वत्कपर्दाकलितशशिकलामिन्दुकुन्दावदाताम्।
अक्षस्रक्कुम्भचिन्तालिखितवरकरां त्रीक्षणां पद्मसंस्था
मच्छाकल्पामतुच्छस्तनजघनभरां भारतीं तां नमामि ॥ ७.३ ॥
काननवृत्तद्व्यक्षि
श्रुतिनोगण्डोष्ठदन्तमूर्धास्ये।
दोःपत्संध्यग्रेषु च
पार्श्वद्वयपृष्ठनाभिजठरेषु ॥ ७.४ ॥
हृद्दोर्मूलापरगल
कक्षेषु हृदादिपाणिपादयुगे।
जठराननयोर्व्यापक
संज्ञा न्यस्येदथाक्षरान्क्रमशः ॥ ७.५ ॥
संदीक्षितो विमलधीर्गुरुणानुशिष्टो
लक्षं न्यसेत्सुनियतः प्रजपेच्च तावत्।
अन्ते हुतं प्रतिहुनेन्मधुरत्रयाक्तैः
शुद्धैस्तिलैरभियजेद्दिनशोऽक्षरेशीम् ॥ ७.</description>
    </item>
    
    <item>
      <title>०८</title>
      <link>https://vvasuki.github.io/saMskAra/AgamaH/mishram/prapancha-sAraH/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/08/</guid>
      <description>अथ प्रवक्ष्यामि सुदुर्लभाप्त्यै
विद्यां विशिष्टां त्रिपुराभिधानाम्।
धात्रीप्रभेदापि जगत्यवाप्त
त्रिंशत्प्रकारा त्रिदशाभिवन्द्या ॥ ८.१ ॥
त्रिमूर्तिसर्गाच्च पुराभवत्वा
त्त्रयीमयत्वाच्च पुरैव देव्याः।
लये त्रिलोक्या अपि पूरणत्वा
त्प्रायोऽम्बिकायास्त्रिपुरेति नाम ॥ ८.२ ॥
व्योमेन्दुवह्न्यधरबिन्दुभिरेकमन्य
द्रक्ताच्छकेन्द्रशिखिभिः सरमार्धचन्द्रैः।
अन्यद्द्यु शीतकरपावकमन्वमन्तै
र्बीजैरमीभिरुदिता त्रिपुरेति विद्या ॥ ८.३ ॥
वागैश्वर्यातिशयदतया वाग्भवं बीजमुक्तं
त्रैलोक्यक्षोभणवशताकृष्टिदं कामराजम्।
शाक्तं क्ष्वेलापहरणकविताकारकं मन्त्रमेत
त्प्रोक्तं धर्मद्रविणसुखमोक्षप्रदं साधकानाम् ॥ ८.४ ॥
नाभेरथाचरणमाहृदयाच्च नाभिं
मूर्ध्नस्तथा हृदयमित्यमुना क्रमेण।
बीजैस्त्रिभिर्न्यसतु हस्ततले च सव्ये
दक्षाह्वये द्वितयमप्युभये तृतीयम् ॥ ८.५ ॥
मूर्धनि गुह्यहृदोरपि
नेत्रत्रितये च कर्णयोरास्ये।</description>
    </item>
    
    <item>
      <title>०९</title>
      <link>https://vvasuki.github.io/saMskAra/AgamaH/mishram/prapancha-sAraH/09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/09/</guid>
      <description>अथाभिवक्ष्ये सकलप्रपञ्च
मूलात्मिकायाः प्रकृतेर्यथावत्।
मन्त्रं तु साङ्गं सहुताभिषेक
जपार्चनाद्यं सकलार्थसिद्ध्यै ॥ ९.१ ॥
घनवर्त्मकृष्णगतिशान्तिबिन्दुभिः
कथितः परः प्रकृतिवाचको मनुः।
दुरितापहोऽर्थसुखधर्ममोक्षदो
भजतामशेषजनरञ्जनक्षमः ॥ ९.२ ॥
शक्तिः स्यादृषिरस्य तु
गायत्त्री चोदिता मनोश्छन्दः।
बोधस्वरूपवाची
संवित्प्रोक्ता च देवता गुरुभिः ॥ ९.३ ॥
नेत्रकरणर्तुदिनकर
भुवनविकारस्वराग्निबिन्दुयुजा।
व्योम्नाङ्गषट्कक्लृप्ति
र्जातिविभिन्नेन चापि संप्रोक्ता ॥ ९.४ ॥
अग्नीन्दुयोगविकृता लिपयो हि सृष्टा
स्ताभिः प्रलोमपठिताभिरिदं शरीरम्।
भूतात्मकं त्वगसृगादियुतं समस्तं
संव्यापयेन्निशितधीर्विधिना यथावत् ॥ ९.५ ॥
अन्त्यावूष्मस्वमून्वादिषु खलिपिपु तांस्तांश्चतुर्वर्गवर्णे
ष्वेतानस्यम्यदस्तद्दति तदपि परेपु स्वरेपु क्रमेण।
संहृत्य स्थानयुक्तं क्षपितसकलदेहो ललाटस्थितान्तः</description>
    </item>
    
    <item>
      <title>१०</title>
      <link>https://vvasuki.github.io/saMskAra/AgamaH/mishram/prapancha-sAraH/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/10/</guid>
      <description>अथ वक्ष्ये संग्रहतो
द्वादशगुणिताख्यमद्य यन्त्रवरम्।
संपूज्य येन शक्तिं
भुक्तेर्मुक्तेर्व्रजेन्नरोऽनुभवम् ॥ १०.१ ॥
व्याहृत्यावीतशक्तिज्वलनपुरयुगद्वन्द्वसंध्युत्थशक्त्या
वीतं कोणात्तदुर्बीजकमनु च कपोलात्तगायत्रिमन्त्रम्।
आग्नेयावीतमर्णैर्वृतमनुविगतैर्भूपुराभ्यां च रन्ध्रे
क्ष्त्रौंचिन्तारत्नकं द्वादशगुणितमिदं यन्त्रमिष्टार्थदायि ॥ १०.२ ॥
पूर्वोक्तमानक्लृप्त्या
मन्त्री त्रितयं विलिख्य वृत्तानाम्।
विलिखेदन्तर्वर्तुल
मनु शक्तिं स्पष्टबिन्दुनिष्ठानाम् ॥ १०.३ ॥
द्वादशमध्यमवर्तुल
रेखा बहिरालिखेच्च शक्तीनाम्।
हरियमवरुणधनाधिप
दिक्षु द्वे द्वे च ताः क्रमेण स्युः ॥ १०.४ ॥
ईशाग्निनिऋतिमरुतां
दिक्ष्वेकैकं विलिख्य भूयश्च।
बीजान्तरालनिर्गत
शूलाङ्कितकोणषट्कयुगमग्नेः ॥ १०.५ ॥
मण्डलयुगयुगलं स्या
दस्पृशदान्तरितवर्तुलं विशदम्।
शक्तिं प्रवेष्टयेच्च
प्रतिलोमव्याहृतीभिरन्तःस्थाम् ॥ १०.</description>
    </item>
    
    <item>
      <title>११</title>
      <link>https://vvasuki.github.io/saMskAra/AgamaH/mishram/prapancha-sAraH/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/11/</guid>
      <description>अथ श्रियो मन्त्रविधिः समासतो
जगद्धिताय प्रतिवक्ष्यतेऽधुना।
सहाङ्गभेदैः सजपार्चनाहुत
क्रमैः समभ्युद्धरणाय दुर्गतेः ॥ ११.१ ॥
वियत्तुरीयस्तु विलोमतोऽनल
प्रदीपितो वामविलोचनाञ्चितः।
सचन्द्रखण्डः कथितो रमामनु
र्मनोरथावाप्तिमहासुरद्रुमः ॥ ११.२ ॥
ऋषिर्भृगुश्छन्दसि चोदिता निचृ
त्समीरिता श्रीरपि देवता पुनः।
दृगक्षिकर्णेनमनुस्वरानला
न्वितेन चास्थ्ना विहितं षडङ्गकम् ॥ ११.३ ॥
भूयाद्भूयो द्विपद्माभयवरदकरा तप्तकार्तस्वराभा
शुभ्राभ्राभेभयुग्मद्वयधृतकरकुम्भाद्भिरासिच्यमाना।
रत्नौघाबद्धमौलिर्विमलतरदुकूलार्तवालेपनाढ्या
पद्माक्षी पद्मनाभोरसि कृतवसतिः पद्मगा श्रीः श्रिये वः ॥ ११.४ ॥
संदीक्षितोऽथ गुरुणा मनुवर्यमेनं
सम्यग्जपेन्निशितधीर्दिननाथलक्षम्।
अभ्यर्चयन्नहरहः श्रियमादरेण
मन्त्री सुशुद्धचरितो रहितो वधूभिः ॥ ११.५ ॥
जपावसाने दिनकृत्सहस्र</description>
    </item>
    
    <item>
      <title>१२</title>
      <link>https://vvasuki.github.io/saMskAra/AgamaH/mishram/prapancha-sAraH/12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/12/</guid>
      <description>अथ रमाभुवनेशिमनोभवै
स्त्रिपुटसंज्ञकमन्त्रमुदीरितम्।
सकलवर्गफलाप्तियशस्करं
जगति रञ्जनकृत्कविताकरम् ॥ १२.१ ॥
बीजैस्त्रिभिर्द्विरुक्तैः
कुर्यादङ्गानि साधकः सिद्ध्यै।
पूर्वतरेरितयोर्वा
द्वयोरथैकं तदङ्गयोः प्रभजेत् ॥ १२.२ ॥
नवकनकभासुरोर्वी
विरचितमणिकुट्टिमे सकल्पतरौ।
रत्नवरबद्धसिंहा
सननिहितसरोरुहे समासीनाम् ॥ १२.३ ॥
आबद्धरत्नमकुटां मणिकुण्डलोद्य
त्केयूरकोर्मिरशनाह्वयनूपुराढ्याम्।
ध्यायेद्धृताब्जयुगपाशकशाङ्कुरेक्षु
चापां सपुष्पविशिखां नवहेमवर्णाम् ॥ १२.४ ॥
चामरमुकुरसमुद्गक
ताम्बूलकरङ्कवाहिनीभिश्च।
दूतीभिः समभिवृतां
पश्यन्तीं साधकं प्रसन्नदृशा ॥ १२.५ ॥
योगेश्वरीमिति विचिन्त्य जपेच्च मन्त्र
मादित्यलक्षमथ मन्त्रितमो जपान्ते।
श्रीराजवृक्षसमिधां सजपार्तवानां
तावत्सहस्रसमितं मधुरैर्जुहोतु ॥ १२.६ ॥
अङ्गैर्लक्ष्मीहरिगिरिसुताशर्वरत्यङ्गजातैः
षट्कोणस्थैर्निधियुगयुतैस्तद्बहिर्मातृभिश्च।
योषिद्रूपैर्बहिरपि यजेल्लोकपालैस्तदेत
त्प्रोक्तं देव्या अपि सुरगणैः पूजनीयं विधानम् ॥ १२.</description>
    </item>
    
    <item>
      <title>१३</title>
      <link>https://vvasuki.github.io/saMskAra/AgamaH/mishram/prapancha-sAraH/13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/13/</guid>
      <description>अथ वक्ष्यामि दुर्गाया मन्त्रान्साङ्गान्सदेवतान्।
सजपार्चाहुतविधीन्प्रीत्यर्थं मन्त्रजापिनाम् ॥ १३.१ ॥
तारो मायामरेशोऽत्रिंपीठो बिन्दुसमन्वितः।
स एव च विसर्गान्तो गायै नत्यन्तिको मनुः ॥ १३.२ ॥
दुर्गास्य देवता च्छन्दो गायत्रं नारदो मुनिः।
तारो माया च दुर्गायै ह्रामाद्यन्ताङ्गकल्पना ॥ १३.३ ॥
शङ्खारिचापशरभिन्नकरां त्रिणेत्रां
तिग्मेतरांशुकलया विलसत्किरीटाम्।
सिंहस्थितां ससुरसिद्धनुतां च दुर्गां
दूर्वानिभां दुरितवर्गहरीं नमामि ॥ १३.४ ॥
कृताभिषेकदीक्षस्तु वसुलक्षं जपेन्मनुम्।
तदन्ते जुहुयात्सर्पिःसंयुक्तेन पयोन्धसा ॥ १३.५ ॥
अष्टसाहस्रसंख्यैस्तु तिलैर्वा मधुराप्लुतैः।
पीठार्चायां प्रयष्टव्याः क्रमात्तच्छक्तयो नव ॥ १३.६ ॥
प्रभा माया जया सूक्ष्मा विशुद्धा नन्दिनी तथा।</description>
    </item>
    
    <item>
      <title>१४</title>
      <link>https://vvasuki.github.io/saMskAra/AgamaH/mishram/prapancha-sAraH/14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/14/</guid>
      <description>अथ कथयिष्ये मन्त्रं
चतुरक्षरसंज्ञकं समासेन।
प्रणवो भुवनाधीशो
दण्डिखमस्यादिको विसर्गान्तः ॥ १४.१ ॥
ऋषिरस्याजश्छन्दो
गायत्रं देवता च भुवनेशी।
अङ्गानि षट् क्रमेण
प्रोक्तानि प्रणवशक्तिबीजाभ्याम् ॥ १४.२ ॥
भास्वद्रत्नौघमौलिस्फुरदमृतरुचो रञ्जयच्चारु रेखां
सम्यक्संतप्तकार्तस्वरकमलजपाभासुराभिः प्रभाभिः।
विश्वाकाशावकाशं ज्वलयदशिशिरं धर्तृ पाशाङ्कुशेष्टा
भीतीनां भङ्गितुङ्गस्तनमवतु जगन्मातुरार्कं वपुर्वः ॥ १४.३ ॥
संदीक्षितोऽथ प्रजपेच्च मन्त्रं
मन्त्री पुनर्लक्षचतुष्कमेनम्।
पुष्पैस्तदन्ते द्विजवृक्षजातैः
स्वादुप्लुतैर्वा जुहुयात्सरोजैः ॥ १४.४ ॥
मनोरथार्कात्मतया त्वनेन
प्रवर्त्यतेऽर्घ्येपहिता प्रपूजा।
समे सुमृष्टे रचयेद्विविक्ते
शुद्धे तले स्थण्डिलमङ्गणस्य ॥ १४.५ ॥
प्रयजेदथ प्रभूतां
विमलां साराह्वयां समाराध्याम्।</description>
    </item>
    
    <item>
      <title>१५</title>
      <link>https://vvasuki.github.io/saMskAra/AgamaH/mishram/prapancha-sAraH/15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/15/</guid>
      <description>अथ चन्द्रमनुं वक्ष्ये सजपार्चाहुतादिकम्।
हिताय मन्त्रिणां सार्घ्यविधानं च समासतः ॥ १५.१ ॥
भृगुः ससद्यः सार्धेन्दुर्बिन्दुहीनः पुनश्च सः।
विषानन्तौ मान्तनती मन्त्रोऽयं सोमदैवतः ॥ १५.२ ॥
दीर्घभाजा स्वबीजेन कुर्यादङ्गानि वै क्रमात्।
विचिन्तयेत्पुनर्मन्त्री यथावन्मन्त्रदेवताम् ॥ १५.३ ॥
अमलकमलसंस्थः सुप्रसन्नाननेन्दु
र्वरदकुमुदहस्तश्चारुहारादिभूषः।
स्फटिकरजतवर्णो वाञ्छितप्राप्तये वो
भवतु भवदभीष्टोद्द्योतिताङ्कः शशाङ्कः ॥ १५.४ ॥
दीक्षितः प्रजपेन्मन्त्री रसलक्षं मनुं वशी।
पञ्चमीदशमीपञ्चदशीषु तु विशेषतः ॥ १५.५ ॥
अयुतं प्रजपेन्मन्त्री सायाह्नेऽभ्यर्च्य भाधिपम्।
पयोन्नेन हुनेद्भूयः सघृतेन सहस्रकम् ॥ १५.६ ॥
ससर्पिषा पायसेन षट्सहस्रं हुनेत्ततः।</description>
    </item>
    
    <item>
      <title>१६</title>
      <link>https://vvasuki.github.io/saMskAra/AgamaH/mishram/prapancha-sAraH/16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/16/</guid>
      <description>अथ संग्रहेण कथयामि
मनुमपि महागणेशितुः।
यमवहितधियः समुपास्य
सिद्धिमधिकां प्रपेदिरे ॥ १६.१ ॥
तारश्रीशक्तिमारावनिगणपतिबीजानि दण्डीनि चोक्त्वा
पश्चाद्विघ्नं चतुर्थ्या वरवरदमथो सर्वयुक्तं जनं च।
आभाष्य क्ष्वेलमेन्तं वशमिति च तथैवानयेति द्विठान्तः
प्रोक्तोऽयं गाणपत्यो मनुरखिलविभूतिप्रदः कल्पशाखी ॥ १६.२ ॥
ऋषिरपि गणकोऽस्य स्या
च्छन्दोनिचृदन्विता च गायत्री।
सकलसुरासुरवन्दित
चरणयुगो देवता महागणपः ॥ १६.३ ॥
प्रणवादिबीजपीठ
स्थितेन दीर्घस्वरान्वितेन सता।
अङ्गानि षड्विदध्या
न्मन्त्री विघ्नेश्वरस्य बीजेन ॥ १६.४ ॥
मन्दाराद्यैः कल्पक
वृक्षविशेषैर्विशिष्टतरफलदैः।
शिशिरितचतुराशेऽन्त
र्बालातपचन्द्रिकाकुले च तले ॥ १६.५ ॥
ऐक्षवजलनिधिलहरी</description>
    </item>
    
    <item>
      <title>१७</title>
      <link>https://vvasuki.github.io/saMskAra/AgamaH/mishram/prapancha-sAraH/17/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/17/</guid>
      <description>अथ मन्मथमन्त्रविधिं विधिना
कथयामि सहोमविधिं सजपम्।
मथनस्य पुरामपि मोहकरं
व्यथिताखिलसिद्धसुरादिगणम् ॥ १७.१ ॥
अजकलाप्रथमावनिशान्तिभि
र्युतसुधाकरखण्डविकासिभिः।
निगदितो मनुरेष मनोभुवः
सकलधर्मयशोर्थसुखावहः ॥ १७.२ ॥
ऋष्यादिकाश्च संमो
हनगायत्रीमनोभवाः प्रोक्ताः।
बीजेन दीर्घभाजा
कथितान्यङ्गान्यमुष्य जातियुजा ॥ १७.३ ॥
अरुणमरुणवासोमाल्यदामाङ्गरागं
स्वकरकलितपाशं साङ्कुशास्त्रेषुचापम्।
मणिमयमकुटाद्यैर्दीप्तमाकल्पजातै
ररुणनलिनसंस्थं चिन्तयेदङ्गयोनिम् ॥ १७.४ ॥
तरणिलक्षममुं मनुमादरा
त्समभिजप्य हुनेच्च दशांशकैः।
तदनु किंशुकजैः प्रसवैः शुभै
स्त्रिमधुरार्द्रतरैर्निजसिद्धये ॥ १७.५ ॥
मोहिनी क्षोभिणी त्रासी स्तम्भिन्याकर्षिणी तथा।
द्राविणीह्लादिनीक्लिन्नाक्लेदिन्यः स्मरशक्तयः ॥ १७.६ ॥
आशान्तिद्वयवाम
श्रुतिसर्गैर्द्रयुगकलबलैश्च ससैः।
शोषणमोहनसंदी
पनतापनमादनान्यजेत्क्रमशः ॥ १७.</description>
    </item>
    
    <item>
      <title>१८</title>
      <link>https://vvasuki.github.io/saMskAra/AgamaH/mishram/prapancha-sAraH/18/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/18/</guid>
      <description>अथ प्रणवसंज्ञकं प्रतिवदामि मन्त्रं परं
सजापमपि सार्चनं सहुतक्लृप्ति सोपासनम्।
अशेषदुरितापहं विविधकामकल्पद्रुमं
विमुक्तिफलसिद्धिदं विमलयोगिसंसेवितम् ॥ १८.१ ॥
आद्यस्वरः समेतो
ऽमरेण सधसप्तमश्च बिन्दुयुतः।
प्रोक्तः स्यात्प्रणवमनु
स्त्रिमात्रिकः सर्वमन्त्रसमवायी ॥ १८.२ ॥
मन्त्रस्यास्य मुनिः प्रजापतिरथ च्छन्दश्च देव्यादिका
गायत्री गदिता जगत्सु परमात्माख्यस्तथा देवता।
अक्लीबैर्युगमध्यगध्रुवयुतैरङ्गानि कुर्यात्स्वरै
र्मन्त्री जातियुतैश्च सत्यरहितैर्वा व्याहृतीभिः क्रमात् ॥ १८.३ ॥
विष्णुं भास्वत्किरीटाङ्गदवलययुगाकल्पहारोदराङ्घ्रि
श्रोणीरूपं सवक्षोमणिमकरमहाकुण्डलामण्डिताङ्गम्।
हस्तोद्यच्चक्रशङ्खाम्बुजगदममलं पीतकौशेयमाशा
विद्योतद्भासमुद्यद्दिनकरसदृशं पद्मसंस्थं नमामि ॥ १८.४ ॥
दीक्षितो मनुमिमं शतलक्षं
संजपेत्प्रतिहुनेच्च दशांशम्।
पायसैर्घृतयुतैश्च तदन्ते
विप्रभूरुहभवाः समिधो वा ॥ १८.</description>
    </item>
    
    <item>
      <title>१९</title>
      <link>https://vvasuki.github.io/saMskAra/AgamaH/mishram/prapancha-sAraH/19/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/19/</guid>
      <description>अथ पुनरभिवक्ष्ये मन्त्रमष्टाक्षराख्यं
सकलदुरितदुःखध्वान्तसंभेदभानुम्।
प्रणवहृदयनारावर्णतोऽन्ते यणार्णौ
मपर इति समुद्दिष्टोऽयमिष्टार्थदायी ॥ १९.१ ॥
तारः शक्त्युत्थतया
निर्दिष्टः सोऽहमर्थकः पूर्वम्।
नार्णः प्रतिषेधार्थो
मोकारश्चायमर्थको भवति ॥ १९.२ ॥
सलिलानलपवनधराः
क्रमेण नारायणाक्षराः प्रोक्ताः।
चरमेरस्तु विभक्ति
व्यक्त्यर्थं दर्शितस्तदर्थार्थे ॥ १९.३ ॥
ऋषिरस्य मनोः साध्यनारायण इतीरितः।
छन्दश्च देवी गायत्री परमात्मा च देवता ॥ १९.४ ॥
अथ क्रुद्धमहावीरद्युसहस्रपदादिकैः।
उल्कैर्जातियुतैः कुर्यात्पञ्चाङ्गानि मनोः क्रमात् ॥ १९.५ ॥
अष्टाक्षरेण व्यस्तेन कुर्याद्वाष्टाङ्गकं सुधीः।
सहृच्छिरःशिखावर्मनेत्रास्त्रोदरपृष्ठके ॥ १९.६ ॥
अर्कौघाभं किरीटान्वितमकरलसत्कुण्डलं दीप्तिराज
त्केयूरं कौस्तुभाभाशबलरुचिरहारं सपीताम्बरं च।</description>
    </item>
    
    <item>
      <title>२०</title>
      <link>https://vvasuki.github.io/saMskAra/AgamaH/mishram/prapancha-sAraH/20/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/20/</guid>
      <description>अथ प्रवक्ष्यामि च मासभेद
भिन्नानि यन्त्राण्यपि संग्रहेण।
रेखाक्रमद्युन्ति विचित्रवर्ण
लसन्ति विष्णोश्च विधानभाञ्जि ॥ २०.१ ॥
यैः कुर्युरिष्टाप्तिनिविष्टचेष्टा
धरण्यनन्तादिकसंज्ञकानि।
व्रतान्यभीष्टार्थदकल्पवृक्षै
रनारतेनैव च साधकेशाः ॥ २०.२ ॥
मेषादिकं यच्च चतुष्कमादौ
मासेषु तद्वायुगृहावृतं स्यात्।
सिंहादिकं भूगृहसंवृतं च
चापादिकं पार्थिवयुग्मवीतम् ॥ २०.३ ॥
मेषादिकेषु त्रिगुणात्मकानि
चराणि भास्वद्गुणितात्मकानि।
स्थिराण्यतो षड्गुणितानि तज्ज्ञै
रुक्तानि यन्त्राण्युभयात्मकानि ॥ २०.४ ॥
तानि त्रिषड्द्वादशकात्मकोक्तैः
स्युर्लक्षणैरप्यभिलक्षितानि।
स्वैः स्वैश्च नामप्रविभक्तरूप
भेदैर्बहिर्वेष्टितबिम्बकानि ॥ २०.५ ॥
त्रिगुणितमपि यन्त्रमष्टपत्रा
वृतमथ षड्गुणितं हि षड्दलाभ्याम्।
स्थिरगतमपि चाष्टयुग्मपत्रं
तदपि च षड्युगपत्रशोभितं वा ॥ २०.</description>
    </item>
    
    <item>
      <title>२१</title>
      <link>https://vvasuki.github.io/saMskAra/AgamaH/mishram/prapancha-sAraH/21/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/21/</guid>
      <description>अथोच्यते द्वादशवर्णसंज्ञो
मन्त्रस्तु साङ्गः सजपः सहोमः।
विधानतो यं प्रतिजप्य भक्ता
भुक्तेश्च मुक्तेश्च पदं भवेयुः ॥ २१.१ ॥
तारं सहृदयं मध्ये गवते स्युर्भवार्णयोः।
सुययोश्च तथा देवा मन्त्रोऽयं द्वादशाक्षरः ॥ २१.२ ॥
ऋषिः प्रजापतिश्छन्दो गायत्रं विष्णुरुच्यते।
देवता हृद्ध्रुवेण स्यान्नमसा शिर उच्यते ॥ २१.३ ॥
चतुर्भिश्च शिखावर्णैः पञ्चभिः कवचं भवेत्।
प्रोक्तमस्त्रं समस्तेन पञ्चाङ्गविधिरीदृशः ॥ २१.४ ॥
सपादजानुयुगललिङ्गनाभ्युदरेषु च।
हृद्दोर्गलास्यदृङ्मस्तशिखास्वक्षरतो न्यसेत् ॥ २१.५ ॥
शिखाललाटनेत्रास्यगलदोर्हृदयेषु च।
सकुक्षिनाभिलिङ्गाख्यजानुपादेषु विन्यसेत् ॥ २१.६ ॥
हृत्कुक्षिनाभिषु तथा गुह्यजानुपदेष्वधः।</description>
    </item>
    
    <item>
      <title>२२</title>
      <link>https://vvasuki.github.io/saMskAra/AgamaH/mishram/prapancha-sAraH/22/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/22/</guid>
      <description>अथोच्यते श्रीकरनामधेय
मष्टाक्षरं लोकहिताय तावत्।
येन प्रजप्तेन समर्चितेन
हुतेन सिद्धिं समुपैति मन्त्री ॥ २२.१ ॥
सर्गादर्कः क्षतो विंशतियुगमयुतं शान्तगं चन्द्रबिम्बं
श्रीबाहुः शुक्लमेदोहरिशयनहकारा मनुः श्रीकराख्यः।
ऋष्याद्या वामपङ्क्तीरहिरपि पुनरङ्गानि यान्तैर्हुमन्तै
र्भीषत्रासप्रमर्दप्रसहितगदितध्वंसरक्षैर्द्विरुक्तैः ॥ २२.२ ॥
मूर्धाक्षिकण्ठहृदयोदरसोरुजानु
पादद्वयेषु लिपिशो न्यसतु स्वदेहे।
विप्रादिकान्मुखकरोरुपदेषु वर्णां
श्चक्रादिकानपि करेषु ततस्तदस्त्रान् ॥ २२.३ ॥
दुग्धाब्धिद्वीपवर्यप्रविलसितसुरोद्यानकल्पद्रुमाधो
भद्राम्भोजन्मपीठोपरिगतविनतानन्दनस्कन्धसंस्थः।
दोर्भिर्बिभ्रद्रथाङ्गं सदरमथ गदापङ्कजे स्वर्णवर्णो
भास्वन्मौलिर्विचित्राभरणपरिगतः स्याच्छ्रिये वो मुकुन्दः ॥ २२.४ ॥
दिक्पत्रेषु श्रीरति
धृतिकान्तीः कोणकेषु मूर्तीश्च।
इष्ट्वाभितो निधीशौ
विष्वक्सेनं च दिक्पतीन्प्रयजेत् ॥ २२.५ ॥</description>
    </item>
    
    <item>
      <title>२३</title>
      <link>https://vvasuki.github.io/saMskAra/AgamaH/mishram/prapancha-sAraH/23/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/23/</guid>
      <description>अथ प्रवक्ष्यामि नृसिंहमन्त्र
स्यानुष्टुभः संग्रहतो विधानम्।
साङ्गं सजापं सहुतक्रमं च
सार्चाविधानं निजवाञ्छिताप्त्यै ॥ २३.१ ॥
उग्रं वीरयुतं महान्तिकमथो विष्णुं ज्वलन्तान्वितं
संप्रोक्त्वाथ च सर्वतोमुखनृसिंहार्णं तथा भीषणम्।
भद्रं मृत्युयुतं च मृत्युमपि च प्रोक्त्वा नमाम्या युतं
भूयोऽहंपदमुद्धरेन्मनुमिमं मन्त्री समस्तार्थकम् ॥ २३.२ ॥
ब्रह्मा प्रजापतिर्वा
प्रोक्त ऋषिर्नारदश्च विद्वद्भिः।
छन्दोऽनुष्टुबुदाहृत
मथ विष्णुर्देवता नृसिंहाख्यः ॥ २३.३ ॥
वर्णैश्चतुर्भिरुदितं हृदयं शिरश्च
तावद्भिरष्टभिरथास्य शिखा प्रदिष्टा।
षड्भिश्च वर्म नयनं च चतुर्भिरस्त्रं
प्रोक्तं क्रमेण मनुनाक्षरशः षडङ्गम् ॥ २३.४ ॥
सशिरोललाटदृग्युग</description>
    </item>
    
    <item>
      <title>२४</title>
      <link>https://vvasuki.github.io/saMskAra/AgamaH/mishram/prapancha-sAraH/24/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/24/</guid>
      <description>अथ संप्रति विष्णुपञ्जरस्य
प्रतिवक्ष्यामि समासतो विधानम्।
जितवांस्त्रिपुरं हरोऽपि येन
त्रिदशानामधिपो वलासुरं च ॥ २४.१ ॥
शक्तेर्द्वादशगुणिते
यन्त्रे मन्त्राणि मण्डलान्यपि च।
बीजानि यानि चोक्ता
न्येभिः क्लृप्तं तु पञ्जरं विष्णोः ॥ २४.२ ॥
विष्णुं लिखेन्मध्यगशक्तिबिन्दौ
कपोलयोः सिंहवराहबीजे।
तद्विश्वरूपाह्वयमन्त्रवीतं
प्रवेष्टयेत्षोडशमन्त्रवर्णैः ॥ २४.३ ॥
तारं हृदयं भगव
त्पदं महाविष्णुवासुदेवौ ङेन्तौ।
विश्वादिरूप शरणं
भव मे प्रभविष्णवे नमस्यामन्त्रः ॥ २४.४ ॥
द्वादशाक्षरमन्त्रान्ते भवेतां कवचास्त्रकौ।
स्वाहान्तषोडशार्णोऽयं मन्त्रः सर्वार्थसाधकः ॥ २४.५ ॥
क्रमेण तद्वर्णविकारजाता
श्चक्रादिकाः षोडश मूर्तयः स्युः।</description>
    </item>
    
    <item>
      <title>२५</title>
      <link>https://vvasuki.github.io/saMskAra/AgamaH/mishram/prapancha-sAraH/25/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/25/</guid>
      <description>अथाभिधास्यामि मनुं समासा
त्प्रासादसंज्ञं जगतो हिताय।
येन प्रजप्तेन तथार्चितेन
हुतेन सिद्धिं लभते यथेष्टम् ॥ २५.१ ॥
प्रसादनत्वान्मनसो यथाव
त्प्रासादसंज्ञास्य मनोः प्रदिष्टा।
अन्त्यात्तृतीयः प्रतिलोमतः स्या
दनुग्रहार्धेन्दुयुतश्च मन्त्रः ॥ २५.२ ॥
ऋषिरस्य वामदेवः
पङ्क्तिश्छन्दोऽस्य देवतेशः स्यात्।
तेनैवाक्लीबकला
दीर्घयुजाङ्गानि तस्य बीजेन ॥ २५.३ ॥
शूलाही टङ्कघण्टासिसृणिकुलिशपाशाग्न्यभीतीर्दधानं
दोर्भिः शीतांशुखण्डप्रतिघटितजटाभारमौलिं त्रिणेत्रम्।
नानाकल्पाभिरामापघनमभिमतार्थप्रदं सुप्रसन्नं
पद्मस्थं पञ्चवक्त्रं स्फटिकमणिनिभं पार्वतीशं नमामि ॥ २५.४ ॥
ईशानादीन्मन्त्रवित्पञ्च मन्त्रा
नङ्गुष्ठादिष्वङ्गुलीषु क्रमेण।
न्यस्येदज्भिर्व्युत्क्रमाद्व्योमगाभि
र्ह्रस्वाख्याभिस्ताभिरेवाङ्गुलीभिः ॥ २५.५ ॥
ईशानस्तत्पुरुषो
ऽघोराख्यो वामदेवसंज्ञश्च।
सद्योजाताह्वय इति</description>
    </item>
    
    <item>
      <title>२६</title>
      <link>https://vvasuki.github.io/saMskAra/AgamaH/mishram/prapancha-sAraH/26/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/26/</guid>
      <description>अथ प्रवक्ष्यते मन्त्रो दक्षिणामूर्तिसंज्ञकः।
जपतामिष्टसंसिद्धिविधानसुरपादपः ॥ ।२६.१ ॥
अत्रिः क्षिणा कालकर्णकामिकायुग्रयेक्षराः।
तुध्यामध्यगताः स्युर्भ्यं वटमूलनिवासिने ॥ २६.२ ॥
नैधातृनिरताङ्गाय नमो रुद्राय शंभवे।
तारशक्तिनिरुद्धोऽयं मन्त्रः षट्त्रिंशदक्षरः ॥ २६.३ ॥
शुकः प्रोक्तो मुनिश्छन्दोऽनुष्टुप्च समुदाहृतम्।
दक्षिणामूर्तिरुद्रोऽस्य देवता समुदीरिता ॥ २६.४ ॥
तारशक्त्यादिकैर्ह्राङाद्यन्तैर्मन्त्राक्षरैः क्रमात्।
ऋत्वक्षिवसुवस्वग्निगुणवर्णैर्विभागशः ॥ २६.५ ॥
मन्त्री कुर्यात्षडङ्गानि जातियुञ्जि समाहितः।
कालिकश्रुतिदृग्गण्डद्वयनासास्यके दश ॥ २६.६ ॥
दोःसंधिकण्ठस्तनहृन्नाभिकट्यन्धुषु क्रमात्।
पत्संधिषु पुनर्द्वाभ्यां मन्त्रविद्व्यापकं न्यसेत् ॥
एवं न्यस्तशरीरोऽथ चिन्तयेन्मन्त्रदेवताम् ॥ २६.७ ॥
मुद्रां भद्रार्थदात्रीं सपरशुहरिणां बाहुभिर्बाहुमेकं
जान्वासक्तं दधानो भुजगवरसमाबद्धकक्ष्यो वटाधः।</description>
    </item>
    
    <item>
      <title>२७</title>
      <link>https://vvasuki.github.io/saMskAra/AgamaH/mishram/prapancha-sAraH/27/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/27/</guid>
      <description>अथ सजपहुताद्यो वक्ष्यते साधुचिन्ता
मणिरभिमतकामप्राप्तिकल्पद्रुमोऽयम्।
अनलकषमरेफप्राणसद्यान्तवाम
श्रुतिहिमधरखड्गैर्मण्डितो मन्त्रराजः ॥ २७.१ ॥
ऋषिरपि काश्यप उक्त
श्छन्दोऽनुष्टुप्च देवतोमेशः।
यान्तैः षड्भिर्वर्णै
रङ्गं वा देवतार्धनारीशः ॥ २७.२ ॥
अहिशशधरगङ्गाबद्धतुङ्गाप्तमौलि
स्त्रिदशगणनताङ्घ्रिस्त्रीक्षणः स्त्रीविलासी।
भुजगपरशुशूलान्खड्गवह्नी कपालं
शरमपि धनुरीशो बिभ्रदव्याच्चिरं वः ॥ २७.३ ॥
हावभावललितार्धनारिकं
भीषणार्धमपि वा महेश्वरम्।
पाशसोत्पलकपालशूलिनं
चिन्तयेज्जपविधौ विभूतये ॥ २७.४ ॥
अथ वा षोडशशूल
व्यग्रभुजा त्रिणयनाभिनद्धाङ्गी।
अरुणांशुकानुलेपन
वर्णाभरणा च भगवती ध्येया ॥ २७.५ ॥
विहितार्चनाविधिरथानुदिनं
प्रजपेद्दशायुतमितं मतिमान्।
अयुतं हुनेत्ित्रमधुरार्द्रतरै
स्तिलतण्डुलैस्तदवसानविधौ ॥ २७.६ ॥
शैवोक्तपीठेऽङ्गपदैर्यथाव
द्वृक्षेचदुर्गुर्नगशैर्मुखाद्यैः।</description>
    </item>
    
    <item>
      <title>२८</title>
      <link>https://vvasuki.github.io/saMskAra/AgamaH/mishram/prapancha-sAraH/28/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/28/</guid>
      <description>अथाखिलार्थानुततैव शक्ति
र्युक्ता चतुर्विंशतितत्त्वभेदैः।
गायत्रिसंज्ञापि च तद्विशेषा
नथ प्रयोगान्कथयामि साङ्गान् ॥ २८.१ ॥
ताराह्वयो व्याहृतयश्च सप्त
गायत्रिमन्त्रः शिरसा समेतः।
अन्वर्थकं मन्त्रमिमं तु वेद
सारं पुनर्वेदविदो वदन्ति ॥ २८.२ ॥
जप्यः स्यादिह परलोकसिद्धिकामै
र्मन्त्रोऽयं महिततरैर्द्विजैर्यथावत्।
भूदेवा नरपतयस्तृतीयवर्णाः
संप्रोक्ता द्विजवचनेन तत्र भूयः ॥ २८.३ ॥
तेषां शुद्धकुलद्वयोत्थमहसामारभ्य तन्तुक्रियां
तारव्याहृतिसंयुता सहशिरा गायत्र्युपास्या परा।
संध्योपासनया जपेन च तथा स्वाध्यायभेदैरपि
प्राणायामविधानतः सुमतिभिर्ध्यानेन नित्यं द्विजैः ॥ २८.४ ॥
आदौ तारः प्रकृतिविकृतिप्रोत्थितोऽसौ च मूला
धारादारादलिविरुतिराविश्य सौषुम्नमार्गम्।
आद्यैः शान्तावधिभिरनुगो मात्रया सप्तभेदैः</description>
    </item>
    
    <item>
      <title>२९</title>
      <link>https://vvasuki.github.io/saMskAra/AgamaH/mishram/prapancha-sAraH/29/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/29/</guid>
      <description>अथ वक्ष्यामि द्यायास्त्रिष्टुभः प्रवरं विधिम्।
ऋषिच्छन्दोदेवताभिरङ्गन्यासक्रमैः सह ॥ २९.१ ॥
मारीचः काश्यपो ज्ञेय ऋषिश्छन्दः स्वयं स्मृतम्।
देवता जातवेदोऽग्निरुच्यन्तेऽङ्गान्यतः परम् ॥ २९.२ ॥
नवभिः सप्तभिः षड्भिः सप्तभिश्च तथाष्टभिः।
सप्तभिर्मूलमन्त्रेण कुर्यादङ्गानि षट् क्रमात् ॥ २९.३ ॥
अङ्गुष्ठगुल्फजङ्घासु जानूरुकटिगुह्यके।
सनाभिहृदयोरोजपार्श्वयुक्पृष्ठकेषु च ॥ २९.४ ॥
स्कन्धयोरुभयोर्मध्ये बाहुमूलोपबाहुषु।
प्रकूर्परप्रकोष्ठेषु मणिबन्धतलेषु च ॥ २९.५ ॥
मुखनासाक्षिकर्णेषु मस्तमस्तिष्कमूर्धसु।
न्यसेन्मन्त्राक्षरान्मन्त्री क्रमाद्वा व्युत्क्रमात्तनौ ॥ २९.६ ॥
शिखाललाटदृक्कर्णयुगोष्ठरसनासु च।
सकर्णबाहुहृत्कुक्षिकटिगुह्योरुजानुषु।
जङ्घाचरणयोर्न्यस्येत्पदानि त्रिष्टुभः क्रमात् ॥ २९.७ ॥
भास्वद्विद्युत्करालाकुलहरिगलसंस्थारिशङ्खासिखेटे
ष्वस्त्रासाख्यत्रिशूलानरिगणभयदां तर्जनीं चादधाना।</description>
    </item>
    
    <item>
      <title>३०</title>
      <link>https://vvasuki.github.io/saMskAra/AgamaH/mishram/prapancha-sAraH/30/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/30/</guid>
      <description>अथाभिवक्ष्ये महितस्य मन्त्र
स्यानुष्टुभः संग्रहतो विधानम्।
ऋष्यादिकैरङ्गपदैर्यथाव
द्दीक्षाजपार्चाहवनैः क्रमेण ॥ ३०.१ ॥
ऋषिरभिहितो वसिष्ठ
श्छन्दोऽनुष्टुप्च देवता रुद्रः।
त्र्यम्बकपदादिका स्या
न्मनुनैव षडङ्गक्लृप्तिरथ कथिता ॥ ३०.२ ॥
त्रिभिस्तु वर्णैर्हृदयं शिरश्च
चतुर्भिरष्टाभिरथो शिखा च।
उक्तं नवार्णैः कवचं तथाक्षि
पञ्चार्णकं त्र्यक्षरमस्त्रमाहुः ॥ ३०.३ ॥
प्राक्प्रत्यग्याम्यसौम्ये शिरसि च वदनोरोगलांसेषु नाभौ
हृद्देशे पृष्ठकुक्ष्योरथ शिवगुदयोरूरुमूलान्तयोश्च।
जान्वोस्तद्दृत्तयुग्मस्तनतटयुगपार्श्वेषु पत्पाणिनासा
शीर्षेष्वप्यूर्ध्वतोऽर्णैर्न्यसतु पुनरधस्तोऽपि मन्त्री तथोर्ध्वम् ॥ ३०.४ ॥
चरणाग्रसंधिषु गुदा
धारोदरहृदयकंधरेषु पुनः।
बाह्वोः संध्यग्रास्य
घ्राणद्वयदृक्श्रुतिभ्रुशीर्षेषु ॥ ३०.५ ॥
वर्णान्न्यस्य शिरोभ्रू
दृग्वक्त्रकगलहृदुदरगुह्यषु।</description>
    </item>
    
    <item>
      <title>३१</title>
      <link>https://vvasuki.github.io/saMskAra/AgamaH/mishram/prapancha-sAraH/31/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/31/</guid>
      <description>प्राणप्रतिष्ठानमनोर्विधानं
प्रवक्ष्यते संप्रति सर्वसिद्ध्यै।
यस्मादृतेऽमी कथिताः प्रयोगाः
व्यर्था भवेयुर्गतजीवकल्पाः ॥ ३१.१ ॥
प्रोक्त्वा पूर्वममुष्यशब्दमथ च प्राणा इह प्राणका
स्तद्वज्जीव इह स्थितेति च तथा सर्वेन्द्रियाणीति च।
भूयो वाङ्मनसावुदीर्य तदनु प्राणा इहायान्त्विति।
स्वाहान्तं प्रजपेन्मनुं निशितधीः प्राणान्प्रतिष्ठापयेत् ॥ ३१.२ ॥
सृष्टिः सा जगतामनादिनिधना विश्वस्य चेष्टाकरी
प्राणाख्या प्रकृतिः क्रियामयवपुर्देवी परा देवता।
प्रत्येकं कादिवर्गैः प्रतिगतलिपिकैर्बिन्दुयुक्तैर्धराद्यैः
शब्दाद्यैः श्रोत्रमुख्यैर्वदनकरमुखैस्तत्क्रियाभिः क्रमेण ॥
बुद्ध्याद्यैश्चात्मनेऽन्तैरुपरि च विलसज्जातिभिः षड्भिरेवं
कुर्यादङ्गानि सम्यग्वरविशदमतिर्विश्वरूपत्वसिद्ध्यै ॥ ३१.३ ॥
नाभेर्देशादापदं पाशबीजं
हृद्देशादा नाभिदेशं च शक्तिम्।
आहृद्देशं मस्तकादङ्कुशाख्यं</description>
    </item>
    
    <item>
      <title>३२</title>
      <link>https://vvasuki.github.io/saMskAra/AgamaH/mishram/prapancha-sAraH/32/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/32/</guid>
      <description>अथ यन्त्रविरचनाभि
र्मन्त्रविशेषान्बहुप्रकारयुतान्।
कथयिष्ये मन्त्रविदा
मैहिकपारत्रिकाप्तये सुधियाम् ॥ ३२.१ ॥
त्रिगुणितसंज्ञे माया
लंकृतकोणे तयाभिवीते च।
या या विशेषक्लृप्ति
स्तां तामपि संग्रहेण समभिदधे ॥ ३२.२ ॥
कोणोल्लसितसुधाक्षर
गलदमृतस्फुरितवह्निपरिवीतान्।
बिन्दोर्मध्यगबीज
स्थितान्सुधाधारया परिस्रुतया ॥ ३२.३ ॥
पूर्णसुषुम्नारन्ध्रां
साध्यतनुं संस्मरञ्शिरसि बध्यात्।
तेनारोगी पुरुषः
प्रज्ञावान्दीर्घमायुराप्नोति ॥ ३२.४ ॥
शीतांशुमण्डलस्थं
कूर्मचतुर्थात्तकोणलसितमिदम्।
शीतप्रलिप्तजप्तं
कधृतं च शिरोरुजाज्वरार्तिहरम् ॥ ३२.५ ॥
तद्यन्त्रयुगं विलिखे
दभिविलिखितसाध्यसाधकाख्ययुतम्।
साध्यमधस्तात्कृत्वा
बद्ध्वात्र स्वपतु साधको नित्यम् ॥ ३२.६ ॥
विधिनानेन तु सम्य
क्साध्योऽस्य वशे भवेदयत्नेन।
तत्तु खनित्वागारे</description>
    </item>
    
    <item>
      <title>३३</title>
      <link>https://vvasuki.github.io/saMskAra/AgamaH/mishram/prapancha-sAraH/33/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/AgamaH/mishram/prapancha-sAraH/33/</guid>
      <description>अथ संतानसंसिद्धिसमाकुलितचेतसाम्।
तदुत्पत्तिकरं यागं प्रवक्ष्ये गृहमेधिनाम् ॥ ३३.१ ॥
न चापुत्रस्य लोकोऽस्ति पितरोऽधः पतन्ति च।
तस्मात्तु सकलोपायैर्यतेतापत्यसिद्धये ॥ ३३.२ ॥
देवर्षिपितृपूजासु निरतानामभक्तितः।
गुरुमातृपितृश्राद्धवञ्चकानां च नित्यशः ॥ ३३.३ ॥
अर्थिभ्योऽर्थमदातृ़णां विद्यमानेऽर्थसंचये।
अदत्त्वैवातिथिभ्योऽन्नं भोक्तृ़णां पापचेतसाम् ॥ ३३.४ ॥
हरिशंकरयोः पादपद्मार्चाविरतात्मनाम्।
स्वभार्यानिन्दकानां च लोकवेदविरोधिनाम् ॥ ३३.५ ॥
इत्यादिदोषदुष्टानां पापानां गृहमेधिनाम्।
दुष्प्रतिग्रहदोषाद्वा जायते त्वनपत्यता ॥ ३३.६ ॥
एवमादिकदोषापनोदनी सुतसिद्धिदा।
अशेषपापहन्त्री च वक्ष्यते यजनक्रिया ॥ ३३.७ ॥
पुत्राप्तये गृहस्थो
दीक्षाविधिना चतुर्दशीरात्रिम्।
सह पत्न्या गमयित्वा
कृत्वा पौर्वाह्णिकीः क्रियाः सर्वाः ॥ ३३.</description>
    </item>
    
  </channel>
</rss>
