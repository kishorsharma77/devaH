---
title: यज्ञः
unicode_script: devanagari

---

यज्ञं व्याख्यास्यामः १ स त्रयाणां वर्णानां ब्राह्मणराजन्ययोर्वैश्यस्य च २

## प्रमाणानि
स त्रिभिर्वेदैर्विधीयते ३ ऋग्वेदयजुर्वेदसामवेदैः ४  
ऋग्वेदयजुर्वेदाभ्यां दर्शपूर्णमासौ ५ यजुर्वेदेनाग्निहोत्रम् ६ सर्वैरग्निष्टोमः ७  
… मन्त्रब्राह्मणे यज्ञस्य प्रमाणम् ३० मन्त्रब्राह्मणयोर् वेदनामधेयम् ३१ कर्मचोदना ब्राह्मणानि ३२ ब्राह्मणशेषोऽर्थवादो निन्दा प्रशंसा परकृतिः पुराकल्पश्च ३३ अतोऽन्ये मन्त्राः ३४

एक-प्रकरणे चोद्यमानानि प्रधानानि समानविधानानि २६

## ऋत्विजः
ऋग्वेदेन होता करोति १६ सामवेदेनोद्गाता १७ यजुर्वेदेनाध्वर्युः १८ सर्वैर्ब्रह्मा १९ वचनाद्विप्रतिषेधाद्वान्यः कुर्यात् २० ब्राह्मणानामार्त्विज्यम् २१

##‌  आधानम्
सर्वक्रतूनामग्नयः सकृदाहिताः २२ 

## पात्राणि
… आधानप्रभृति यावज्जीवं पात्राणि धार्यन्ते २८ तेषां प्रतितन्त्रं संस्कारः २९

##‌ हवनम्
जुहोतीति चोद्यमाने सर्पिराज्यं प्रतीयात् +++(=जानीयात्)+++ २३ अध्वर्युं कर्तारम् २४ जुहूं पात्रम् २५ व्यापृतायां स्रुवेण २६ आहवनीये प्रदानम् २७