---
title: पिण्डपितृयज्ञः
unicode_script: devanagari
---

## कालः
अमावास्यायां यदहश् चन्द्रमसं न पश्यन्ति तदहः पिण्डपितृयज्ञंकुरुते १  
अपराह्णे ऽधिवृक्षसूर्ये वा पिण्डपितृयज्ञेन चरन्ति २

## बर्हिराहरणम्
"अपां मेध्यं यज्ञियमि"ति समूलं सकृद्+++(=एकव्यापरेण)+++ आच्छिन्नं बर्हिराहरति ३  
सकृदाच्छिन्नानि वा तृणान्युपमूलं दिनानि+++(=अवखण्डितानि)+++ ४  

## पात्रसादनम्
दक्षिणाप्रागग्रैर् दर्भैर् दक्षिणम् अग्निं परिस्तीर्य,  
दक्षिणतः पश्चाद्वा दर्भान् संस्तीर्य,  
दक्षिणाप्राञ्च्येकैकशः पिण्डपितृयज्ञपात्राणि प्रयुनक्ति- स्प्यं मेक्षणं+++(=मिश्रणदणम्)+++ कृष्णाजिनम् उलूखलं मुसलं शूर्पम् आज्यस्थालीं चरुस्थालीं येन चान्येनार्थी भवति ५  
दक्षिणतः प्रागीषं+++(=?)+++ व्रीहिमच् छकटमवस्थितं भवति ६  

## हविर्व्यवस्था
अध्वर्युर् उपवीती स्थालीम् एकपवित्रेणान्तर्धाय, तया दक्षिणतः शकटाद् अधि निर्वपत्य् उत्तरतो वा +++(प्राचीनावीत्येव सन्)+++ ७  
तां पूरयित्वा निमार्ष्टि+++(=स्थालीमुखं समीकरोति)+++ ८  
+++(ततो)+++ मृन्मये निर्वपति "पितृभ्यो वो जुष्टं निर्वपामी"ति तूष्णीं वा ९  
अपरेणान्वाहार्यपचनं प्रत्यगुदग्ग्रीवे कृष्णाजिन+उलूखले प्रतिष्ठिते  
दक्षिणाप्राची तिष्ठन्ती पत्न्यवहन्ति परापावम् +++(=शूर्पप्रयोगसहितम्)+++ अ+++(सतुषातुष)+++विवेकम् १०
सकृत् फलीकरोति +++(तण्डुलं ताडयति तुषानपाकर्तुं)+++ ११  
दक्षिणाग्नौ जीवतण्डुलं +++(=ईषत्तण्डुला यथा जीवन्ति तथा)+++ श्रपयति १२  


## पित्राह्वानम्
"अपहता असुरा रक्षांसि पिशाचा वेदिषद" इत्यन्तरा गार्हपत्यान्वाहार्यपचनौ, दक्षिणपूर्वेण वान्वाहार्यपचनं - दक्षिणाप्राचीम् एकस्प्यां +++(लेखायां)+++ पराचीं वेदिम् उद्धत्य +++(=उल्लिख्य?)+++  
"शुन्धन्तां पितर" इत्यद्भिर् अवोक्ष्य  
"आयन्तु पितरो मनोजवस" इत्यभिमन्त्र्य  
"सकृदाच्छिन्नं बर्हिर् ऊर्णामृदु स्योनं पितृभ्यस्त्वा भराम्यहम् ।  
अस्मिन् सीदन्तु मे पितरः सोम्याः पितामहाः प्रपितामहाश्चानुगैः सहे"ति सकृदाच्छिन्नेन बर्हिषा वेदिं स्तृणाति १३

उत्पूतेन नवनीतेनानुत्पूतेन वा सर्पिषा स्थालीपाकमभिघार्यैकस्प्यायां मेक्षणमासाद्य स्थालीपाकमासादयति १


