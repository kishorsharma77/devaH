---
title: दर्शपूर्णमासौ
unicode_script: devanagari
emphasis_as_inline_comments: true
practice_weight: 0
---

धूर्तस्वामिरामाग्निचिताव् [अत्र](https://archive.org/details/ApastambaSrautaSutram/page/n137)।  
रुद्रदत्तटीखा [ऽत्र](https://archive.org/details/in.ernet.dli.2015.277413/page/n324)। 


अथातो दर्शपूर्णमासौ व्याख्यास्यामः १  

## ऋत्विजः
यो वा अध्वर्योर् गृहान् +++(नाम वक्ष्यमाणानि कर्माणि)+++ वेद - गृहवान् भवति । आ चतुर्थात् कर्मणो ऽभिसमीक्षेत - इदं करिष्यामीदं करिष्यामीत्येते +++("प्रणयनं कृत्वाग्नीन् अन्वाधास्ये, ततश् शाखाहरणम्, ततो वत्सापकरणं करिष्ये")+++ वा अध्वर्योर्गृहाः । य एवं +++(अध्वर्युमहत्त्वं)+++ वेद गृहवान् भवतीति विज्ञायते ११

## प्रणयनम् समिन्धनम्
प्रातरग्निहोत्रं हुत्वान्यमाहवनीयं प्रणीयाग्नीन् +++(काष्ठयोजनेन)+++ अन्वादधाति २  
न गतश्रियो +++(ऽग्नेर्)+++ ऽन्यमग्निं प्रणयति ३  
"देवा गातुविदो गातुं यज्ञाय विन्दत । मनसस्पतिना देवेन वाताद्यज्ञः प्रयुज्यतामि"ति जपित्वा  
"ममाग्ने वर्चो विहवेष्वस्त्वि"त्याहवनीयमुपसमिन्द्धे ।  
उत्तरया गार्हपत्यम्  
उत्तरयान्वाहार्यपचनम् ४  

+++(विहव्यानुवाकस्य)+++ तिसृभिस्तिसृभिर्वा +++(उपसमिन्धे)+++ ५  उत्तमां तु जपेदाहवनीये +++(काष्ठानि)+++ वादध्यात् ६

+++(एकैकयैकमग्निमिति)+++ व्याहृतीभिरन्वाधानमेके समामनन्ति ७  

## शाखाग्रहणम्
संनयतः+++(सान्नायेन [=दधिपयोभ्यां] यक्ष्यमाणस्य)+++ +++(प्रयोजनाय)+++ पलाशशाखां शमीशाखां वाहरति बहुपर्णां बहुशाखाम् अप्रतिशुष्काग्राम् असुषिराम् +++(=अन्तश्छिद्ररैताम्)+++८ यं कामयेतापशुः स्यादित्यपर्णां तस्मै शुष्काग्रामाहरेद् - अपशुरेव भवति। यं कामयेत पशुमान् स्यादिति बहुपर्णां तस्मै बहुशाखामाहरेत् - पशुमन्तमेवैनं करोतीति विज्ञायते ९  

सा या प्राच्युदीची प्रागुदीची वा भवति - "ईषे त्वोर्जे त्वे"ति तामाच्छिनत्ति १०  
अपि "वेषे त्वे"त्याच्छिनत्त्य्, "ऊर्जे त्वे"ति संनमयत्य्+++(=ऋजूकरोति)+++ अनुमार्ष्टि +++(मूलाद् अग्रं यावत्)+++ वा ११
इमां "प्राचीमुदीचीमिषमूर्जमभिसंस्कृतां बहुपर्णामशुष्काग्रां हरामि पशुपामहमि"त्याहरति १

## गवाम् प्रेषणम्
"वायव स्थोपायव स्थे"ति तया षडवरार्ध्यान् वत्सान् अपाकरोति २  
दर्भैर्दर्भपुञ्जीलैर्वा ३  
"देवो वः सविता प्रार्पयत्वि"ति शाखया गोचराय गाः प्रस्थापयति ४  
प्रस्थितानामेकां शाखयोपस्पृशति दर्भैर्दर्भपुञ्जीलैर्वा ५  
"आप्यायध्वमघ्निया इन्द्राय देवभागमि"त्येके समामनन्ति । "महेन्द्राये"त्येके ६  
इन्द्रं निगमेषु+++(=देवसम्बद्धमन्त्रेषु)+++ +उपलक्षयेद् इन्द्रयाजिनो, महेन्द्रं महेन्द्रयाजिनः ७  
"शुद्धा अपः सुप्रपाणे पिबन्तीः शतमिन्द्राय शरदो दुहानाः । रुद्रस्य हेतिः परि वो वृणक्त्वि"ति प्रस्थिता अनुमन्त्रयते ८  
"ध्रुवा अस्मिन् गोपतौ स्यात बह्वीरि"ति यजमानस्य गृहानभिपर्यावर्तते ९  
"यजमानस्य पशून्पाही"त्यग्निष्ठे ऽनस्य्, अग्न्यगारे वा - पुरस्तात्प्रतीचीं शाखामुपगूहति पश्चात्प्राचीं वा १०  

## असिदकर्म
उत्तरेण गार्हपत्यम् असिदो+++(=दात्रं / sickle)+++ ऽश्व-पर्शुर्+++(=पार्श्वास्थि/ rib।)+++ अनडुत्पर्शुर् वा निहिता १  
"देवस्य त्वा सवितुः प्रसव" इत्यसिदमश्वपर्शुं वादत्ते तूष्णीमनडुत्पर्शुम् २  
"यज्ञस्य घोषदसी"ति गार्हपत्यम् अभिमन्त्र्य  
"प्रत्युष्टं रक्षः प्रत्युष्टा अरातय" इत्याहवनीये गार्हपत्ये वासिदं प्रतितपति ३  
न पर्शुम् ४

## बर्हिर्व्यवस्था
+++(गमने)+++ "प्रेयमगाद्" इत्युक्त्वा, +++(प्रत्यागमने)+++ "उर्वन्तरिक्षमन्विही"ति प्राचीमुदीचीं वा दिशमभिप्रव्रज्य यतः कुतश्चिद् दर्भमयं बर्हिर् आहरति ५  

"देवानां परिषूतमसी"ति दर्भान् परिषौति +++(परिचिनोति)+++ ६  

## पशुबर्हिर् बहिष्करणम्
"विष्णो स्तूपोऽसी"त्य् +++(लाव्यत्वेन)+++ अभिप्रेतानामेकं स्तम्बम् +++(=एकमूलप्रभवं दर्भसमूहम्)+++ उत्सृजति+++(=बहिष्करोति)+++ ७  
एकं वा स्तम्बं परिषूय+++(=परिगृह्य)+++, तं सर्वं दाति+++(=छिनत्ति)+++ ८  
"अतिसृष्टो गवां भाग" इति वैकां द्वे तिस्रो वा नाडीर्+++(=शलाकाः)+++ उत्सृजति ९  
"इदं देवानामि"ति परिषूतान् अभिमृशति । "इदं पशूनामि"त्यतिसृष्टान् १०  

## देवबर्हिर्-व्यवस्था
"देवस्य त्वा सवितुः प्रसवे ऽश्विनोर्बाहुभ्यां पूष्णो हस्ताभ्यां - बर्हिर्देवसदनमारभ" इति विशाखेषु +++(=यतः शाखास् तत्र - प्रकाण्डाद् ऊर्ध्वम्)+++ दर्भानार+++(ल)+++भते+++(=स्पृशति)+++ ११  
"देवबर्हिर् मा त्वान्वङ् मा तिर्यगि"ति +++(सव्यपाणिने)+++ संयच्छति १२  
"पर्व ते राध्यासमि"त्यसिदम् +++(असिदम्?)+++ अधिनिदधाति १३  
"आच्छेत्ता ते मा रिषमि"त्याच्छिनत्ति +++(पुनः कुत्र छेदः?)+++१४  
संनखं मुष्टिं लुनो+++(ना)+++ति १५  स प्रस्तरः +++(इति प्रमाणम्)+++ १६  
"पृथिव्याः संपृचः पाही"त्य् अनधो+++(=न+अधः =अभूमौ)+++ निदधाति १

अयुजो मुष्टील्ँ लुनोति २  
यदन्यत् परिषवणादुत् सर्जनाच्च तत् सर्वत्र+++(=सर्वासु मुष्टिषु)+++ आवर्तते ६  
प्रस्तरमेव मन्त्रेण दाति तूष्णीमितरदिति वाजसनेयकम् ७  

सर्वं लुत्वा "देवबर्हिः शतवल्शं विरोहे"त्य् अलवान्+++(=काण्डेष्व् अलूनान् दर्भान्)+++ अभिमृशति ८  
"सहस्रवल्शा वि वयं रुहेमे"त्यात्मानम्।  

"अदित्यै रास्नासी"ति त्रिधातु+++(त्रिसन्धिं)+++ पञ्चधातु वा शुल्बं +++(=एकसरां सज्जुम्)+++ करोति १०  
"आयुपिता योनिरि"ति प्रतिदधाति ११  
"अदित्यै रास्नासी"त्युदगग्रं वितत्य  
"सुसंभृता त्वा संभरामी"ति तस्मिन् निधनानि संभृत्य,  
"आलुभिता योनि"रित्युत्तमे निधने प्रस्तरम् अत्याधाय  
"इन्द्राण्यै संनहन"मिति संनह्यति १२  
"पूषा ते ग्रन्थिं ग्रथ्नात्वि"ति ग्रन्थिं करोति १३  
"स ते मास्थादि"ति पुरस्तात् प्रत्यञ्चं ग्रन्थिम् उपगूहति पश्चात्प्राञ्चं वा १४  
"आपस् त्वाम् अश्विनौ त्वाम् ऋषयः सप्त मामृजुः ।  
बर्हिः सूर्यस्य रश्मिभिरुषसां केतुमारभ" इति बर्हिरारभते ।  
"इन्द्रस्य त्वा बाहुभ्यामुद्यच्छ" इत्युद्यच्छते ।  
"बृहस्पतेर् मूर्ध्ना हरामी"ति शीर्षन्न् अधिनिधत्ते १५

