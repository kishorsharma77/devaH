---
title: उपनयनम्
unicode_script: devanagari
emphasis_as_inline_comments: true
---

## कालः
उपनयनं व्याख्यास्यामः १ गर्भाष्टमेषु ब्राह्मणमुपनयीत २ गर्भैकादशेषु राजन्यं गर्भद्वादशेषु वैश्यम् ३ वसन्तो ग्रीष्मश्शरदित्यृतवो वर्णानुपूर्व्येण ४

## कर्म

### भोजनम्, दिग्वपनम्
ब्राह्मणान् भोजयित्वाशिषो वाचयित्वा कुमारं भोजयित्वा  
+++(एवमन्तं पित्रादेः कर्म । अथाचार्यः उष्णाश्शीताश्चापः संसृजति।)++  
ऽनुवाकस्य प्रथमेन यजुषाऽपः +++(ऽउष्णेनवायऽ वित्येतेन)+++ संसृज्योष्णाश्शीतास्वानीय +++(न शीता उष्णासु)+++  
उतरया +++(आप उन्दन्त्विऽत्येतया)+++ शिर उनत्ति ५  
त्रींस्त्रीन् दर्भानन्तर्धायोत्तराभिश्चतसृभिः +++(ऽयेनावपत्ऽइत्यादिभिः)+++ प्रतिमन्त्रं प्रतिदिशं प्रवपति ६  
वपन्तमुत्तरया +++(यत्क्षुरेणऽइत्येतया)+++ ऽनुमन्त्रयते दक्षिणतो माता ब्रह्मचारी वा ७  
आनडुहे शकृत्पिण्डे यवान्निधाय तस्मिन् केशानुपयम्योत्तरया +++(ऽउप्त्वाय केशाऽनित्येतया)+++ उम्बरमूले दर्भस्तम्बे वा निदधाति ८

## समिदाधानम्
"स्नातं कुमारं शुचिवाससंबद्धशिखं यज्ञोपवीतमासञ्जतियज्ञोपवीतं परमं पवित्रमिति ।
ततस्तं यज्ञोपवीतिनं देवयजनमुदानयती" (बौगृ.२५)ति बौधायनः ।  
स्नातमग्नेरुपसमाधानाद्याज्यभागान्ते +++(शम्याः परिध्यर्थे, सकृत्पात्रप्रयोगः)+++  
पालाशीं समिधमुत्तरया +++(ऽआयुर्दा देवऽइत्येतया)+++ ऽऽधाप्य  
उत्तरेण अग्निं, दक्षिणेन पदा ऽश्मानमास्थापयत्यातिष्ठेति ९

## वास्त्रादिधापनम्
वासःसद्यःकृत्तोतम् +++(=सद्यः वयनात् परं कृत्तम्)+++ उत्तराभ्याम् +++(ऽरेवतीस्त्वेऽत्येताभ्यां)+++ अभिमन्त्र्य  
उत्तराभिस्तिसृभिः +++(ऽया अकृन्तऽन्नित्येताभिः)+++ परिधाप्य  
परिहितमुत्तरयानुमन्त्रयते +++("परीदं वास")+++ १०

मौञ्जीं मेखलां त्रिवृतां+++(तं)+++ त्रिःप्रदक्षिणमुत्तराभ्यां +++(ऽइयं दुरुक्ताऽदित्येताभ्यां)+++ परिवीय  
+अजिनमुत्तरमुत्तरया +++(मित्रस्य चक्षुरित्येतया )+++ ११

## उपनयनम्
उत्तरेणाग्निं दर्भान्संस्तीर्य तेष्वेनमुत्तरया +++(ऽआगन्त्रा समगन्महीऽत्येतया)+++ ऽवस्थाप्य  
उदकाञ्जलिमस्मा अञ्जलावानीयोत्तरया +++(ऽसमुद्रादूर्मिऽरित्येतया)+++ त्रिः प्रोक्ष्य  
उत्तरैर् +++(अग्निष्टे हस्तमग्रमीदित्यादिभिः)+++ दक्षिणे हस्ते गृहीत्वा  
उत्तरैर् +++(ऽअग्नये त्वा परिददामीऽत्यादिभिः)+++ देवताभ्यः परीदाय  
उत्तरेण यजुषा +++(ऽदेवस्य त्वा सवितुःऽ इत्येतेन स्वकुलम्)+++ +उपनीय  
सुप्रजा इति +++(ऽसुपोषः पोषैऽरित्येवमन्तम्)+++ दक्षिणे कर्णे जपति १२

## आचार्यकुमारयोः प्रश्नप्रतिवचने ।
ब्रह्मचर्यमागामिति +++(सवित्रा प्रसूत इत्येवमन्तो मन्त्रः)+++ कुमार आह १
प्रष्टं परस्य प्रतिवचनं कुमारस्य २  
+++(को नामासि? विष्णुशर्मा नामास्मि। कस्य ब्रह्मचार्यसि विष्णुशर्मन्? प्राणस्य ब्रह्मचार्यस्मि। )+++
शेषं +++("एष ते द्व सूर्ये")+++ परो +++(आचार्यः)+++ जपति ३
प्रत्यगाशिषं +++(आत्मगाम्याशीःफलं यस्मिन्मन्त्रे,अध्वनामित्यारभ्य आ उपनयनसमाप्तेर्ये प्रत्यगाशिषो मन्त्राःऽयोगेऽइत्यादयः )+++ चैनं वाचयति ४

## प्रधानहोमः
उक्तमाज्यभागान्तम् ५