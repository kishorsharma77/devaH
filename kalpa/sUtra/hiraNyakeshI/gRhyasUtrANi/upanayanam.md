---
title: उपनयनम्
unicode_script: devanagari
---

## कालः
उपनयनं व्याख्यास्यामः १  
सप्तवर्षं ब्राह्मणमुपनयीत २ एकादशवर्षं राजन्यं द्वादशवर्षं वैश्यम् ३  
वसन्तो ब्राह्मणं ग्रीष्मे राजन्यं शरदि वैश्यम् ४  
आपूर्यमाणपक्षे पुण्ये नक्षत्रे विशेषेण पुंनामधेये ५ 

## पुण्याहः
युग्मान्ब्राह्मणानन्नेन परिविष्य पुण्याहं स्वस्त्ययनमृद्धिमिति वाचयित्वा ६ 

## कुमारसाधनम्
आशितस्य कुमारस्य केशान्वापयित्वा स्नातमलंकृतम् ७ अहतं वासः परिधाय ८  

## होमः
### अग्निसादनम्
प्राचीनप्रवण उदीचीनप्रवणे प्रागुदक्प्रवणे समे वा देश उद्धत्यावोक्ष्य ९  
अग्निं मथित्वा लौकिकं वाहृत्य न्युप्योपसमादधाति ९०  
प्रागग्रैर्दर्भैरग्निं परिस्तृणाति ११ अपि वोदगग्राः पश्चात्पुरस्ताच्च भवन्ति १२ दक्षिणानुत्तरान् करोत्य् उत्तरान् अधरान् यदि प्रागुदगग्राः+++(??)+++ १३ दक्षिणेनाग्निं ब्रह्मायतने दर्भान्संस्तीर्य १४ मयि गृह्णामि । यो नो अग्निः । इति द्वाभ्यामात्मन्नग्निं गृहीत्वा १५+++(??)+++
 
### पात्रसादनम्
उत्तरेणाग्निं दर्भान्संस्तीर्य यथार्थं द्र व्याणि प्रयुनक्ति १६ अश्मानमहतं वासोजिनं मौञ्जीं मेखलां त्रिवृतां ब्राह्मणस्य ज्यां राजन्यस्यावीसूत्रं वैश्यस्य बैल्वं पालाशं वा दण्डं ब्राह्मणस्य नैय्यग्रोधं राजन्यस्यौदुम्बरं वैश्यस्य १७  
एकविंशतिदारुमिध्मं संनह्यत्याहुतिपरिमाणं वा १८ तस्मिञ्छम्याः परिधीनिध्म+++(??)+++ उपसंनह्यति १९  
दर्वीं कूर्चमाज्यस्थालीं प्रणीताप्रणयनं येन+++(??)+++ चार्थः २० सकृदेव सर्वाणि यथोपपदं+++(??)+++ वा २१  
एतस्मिन्काले ब्रह्मा यज्ञोपवीतं कृत्वाप आचम्यापरेणाग्निं दक्षिणातिक्रम्य ब्रह्मसदनात् तृणं निरस्याप उपस्पृश्याग्निमभिमुख उपविशति २२  

### पात्रसंस्कारः
समावप्रच्छिन्नाग्रौ दर्भौ प्रादेशमात्रौ पवित्रे कृत्वान्येन नखाच् छित्त्वा ऽद्भिरनुमृज्य  
पवित्रान्तर्हिते पात्रेप आनीयोपबिलं पूरयित्वोदगग्राभ्यां पवित्राभ्यां त्रिरुत्पूयोत्तरेणाग्निं दर्भेषु सादयित्वा दर्भैरपिदधाति २३  

तिरःपवित्रं प्रोक्षणीः संस्कृत्य  
यथा पुरस्ताद्बिलवन्त्युत्तानानि कृत्वा विषाय+++(??)+++ +इध्मं त्रिः सर्वाभिः प्रोक्षति २४  
दर्वीं निष्टप्य संमृज्य पुनर्निष्टप्य निदधाति २५  

संमार्गान्+++(??)+++ अभ्युक्ष्याग्नावादधाति २६ 

आज्यं विलाप्य पवित्रान्तर्हितायामाज्यस्थाल्यामाज्यं निरूप्य  
उदीचोङ्गारान्निरूह्य तेष्वधिश्रित्यावद्योत्य  
दर्भतरुणाभ्यां प्रत्यस्य  
त्रिः पर्यग्नि कृत्वा  
+उदगुद्वास्याङ्गारान् प्रत्यूह्य  
+उदगग्राभ्यां पवित्राभ्यां पुनराहारमाज्यं त्रिरुत्पूय  
पवित्रे ऽग्नावाधाय २७ १ 

### परिधिः
शम्याभिः परिदधाति १  
अपरेणाग्निमुदीचीनकुम्बां मध्यमां निदधाति २  
दक्षिणेनाग्निं संस्पृष्टां मध्यमया प्राचीनकुम्बाम् ३  
उत्तरेणाग्निं संस्पृष्टां मध्यमया प्राचीनकुम्बाम् ४ 

### स्वस्थानम्
अपरेणाग्निं प्राङ्मुख उपविशति ५  
दक्षिणतो यज्ञोपवीत्याचान्तः कुमार उपविश्यान्वारभते ६ 

### पूर्वाङ्गम्
अथ परिषिञ्चति ७ अदितेनुमन्यस्व । इति दक्षिणतः प्राचीनम् ८  
अनुमतेनुमन्यस्व । इति पश्चादुदीचीनम् ।  
सरस्वतेनुमन्यस्व । इत्युत्तरतः प्राचीनम् ९  
देव सवितः प्रसुव । इति सर्वतः प्रदक्षिणम् १० 

परिषिच्येध्मम् अङ्क्त्वा ऽभ्यादधाति+++(??)+++ ।  
अयं त इध्म आत्मा जातवेदस्तेनेध्यस्व वर्धस्व चेन्द्धि ।  
वर्धय चास्मान्प्रजया पशुभिर्ब्रह्मवर्चसेनान्नाद्येन समेधय । स्वाहा । इति ११ 

अथ दर्व्या जुहोति १२  
उत्तरं परिधिसंधिमन्ववहृत्य दर्वीम् । प्रजापतये मनवे स्वाहा । इति मनसा ध्यायन् दक्षिणाप्राञ्चमृजुं दीर्घं संततं जुहोति १३ 
दक्षिणं परिधिसंधिमन्ववहृत्य । इन्द्रा य स्वाहा । इति प्राञ्चमुदञ्चमृजुम् १४ 

आघारावाघार्याज्यभागौ जुहोति १५  
अग्नये स्वाहा । इत्युत्तरार्धपूर्वार्धे ।  
सोमाय स्वाहा । इति दक्षिणार्धपूर्वार्धे १६ 
तावन्तरेणेतरा जुहोति १७ 

युक्तो वह जातवेदः पुरस्ताद् अग्ने  
विद्धि कर्म क्रियमाणं यथेदम् ।  
त्वं भिषग्भेषजस्यासि कर्ता  
त्वया गा अश्वान् पुरुषान् सनेम । स्वाहा ।  
या तिरश्ची निपद्यसेहं विधरणी इति ।  
तां त्वा घृतस्य धारयाग्नौ संराधनीं यजे । स्वाहा ।  
संराधन्यै देव्यै स्वाहा ।  
प्रसाधन्यै देव्यै स्वाहा । इति १८ २

### हवनकल्पः
सर्वदर्विहोमाणामेष कल्पः १  
मन्त्रान्ते नित्यः स्वाहाकारः २  
अमन्त्रासु । अमुष्मै स्वाहा । इति यथादेवतम् ३ 

### उत्तराङ्गम्
भूः । भुवः । सुवः । इति व्याहृतिभिर्जुहोत्येकैकशः समस्ताभिश्च ४  

आयुर्दा अग्ने । इत्येषा ।  
आयुर्दा देव जरसं गृणानो  
घृतप्रतीको घृतपृष्ठो अग्ने ।  
घृतं पिबन्नमृतं चारु गव्यं  
पितेव पुत्रं जरसे नयेमम् । स्वाहा ५ 

इमं मे वरुण ।  
तत्त्वा यामि ।  
त्वं नो अग्ने ।  
स त्वं नो अग्ने ।  
त्वमग्ने अयास्यया सन्मनसा हितः ।  
अया सन्हव्यमूहिषेया नो धेहि भेषजम् । स्वाहा । 

प्रजापते । इत्येषा ६  

यदस्य कर्मणीत्यरीरिचं यद्वा न्यूनमिहाकरम् ।  
अग्निष्टत्स्विष्टकृद्विद्वान्सर्वं स्विष्टं सुहुतं करोतु मे ।  
अग्नये स्विष्टकृते सुहुतहुते सर्वहुत आहुतीनां कामानां स मर्धयित्रे स्वाहा ।  
इत्युत्तरार्धपूर्वार्धे संसक्ताम् इतराभिर् आहुतीभिर् जुहोति ७ 

अत्रैके जयाभ्यातानान् राष्ट्रभृत इत्युपजुह्वति पुरस्तात्स्विष्टकृतः ८  
चित्तं च स्वाहा । चित्तिश्च स्वाहा । इति जयाञ्जुहोति । चित्ताय स्वाहा । चित्तये स्वाहा । इति वा ९  
अग्निर्भूतानामधिपतिः स मावतु । इत्यभ्यातानान् १० अस्मिन्ब्रह्मन्नस्मिन्क्षत्रे । इत्यभ्यातानेष्वनुषजति ११  पितरः पितामहाः । इति प्राचीनावीती जुहोत्युपतिष्ठते वा १२ 
ऋताषाडृतधामा । इति राष्ट्रभृतः । पर्यायमनुद्रुत्य । तस्मै स्वाहा । इति पूर्वामाहुतिं जुहोति । ताभ्यः स्वाहा । इत्युत्तराम् १३ 

### कुमारमन्त्रणम्
अग्रेणोत्तरं परिधिसंधिमश्मानं निधाय दक्षिणेन पादेन १४ ३ कुमारमास्थापयति ।  
…

### समिदाधानम्
अथ सप्त पालाशीः समिध आर्द्रा अप्रच्छिन्नाग्राः प्रादेशमात्रीर्घृतान्वक्ता आभ्याधापयति १  
अग्नये समिधमाहार्षं बृहते जातवेदसे ।  
यथा त्वमग्ने समिधा समिध्यस  
एवं मां मेधया प्रज्ञया प्रजया  
पशुभिर्ब्रह्मवर्चसेनान्नाद्येन समेधय स्वाहा । इत्येकाम् २  
अग्नये समिधौ । इति द्वे ३  
अग्नये समिधः । इति चतस्रः ४

### होमसमापनम्
अथ परिषिञ्चति यथा पुरस्तात् ५ अन्वमंस्थाः । प्रासावीः । इति मन्त्रान्तान्संनमति ६ 