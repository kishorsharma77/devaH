---
title: पुण्याह-प्रयोगः

unicode_script: devanagari
---

## परिचयः
- बोधायनीयविधौ [अत्र](https://archive.org/stream/bodhayana/bodhayana%20grihya%20sutra#page/n143/mode/2up)।

## प्रयोगः
यदेवत्यं भवति तस्य पुण्याहं वाचायष्यन् नाम गृह्णात्य् - असौ प्रीयतामिति ॥  
पुण्याहं वाचयिष्यन् ब्राह्मणान् संपूजयाति ॥  

अरिक्तपाणयः प्राङ्मुखा युग्मास् तिष्ठन्ति ।  
तेषां दक्षिणत उदङ्मुखो ऽपिहितम् उदकुम्भं धारयन् वाचायत तिष्ठति ॥  
तस्य दक्षिणबाहुम् अन्व् इतरस् तिष्ठति ॥

अथैनान् संपूजयति --  
- **‘मनस्समाधीयताम्'** इति ॥ **‘समाहितमनसः स्मः'** इतीतरेषां प्रतिवचनम् ॥ ९ 
  - मनो वै चन्द्रमा, ब्राह्मणा नक्षत्राणि। तस्माद् ब्राह्मणेषु मनस्समादधाति ॥ 
- **'प्रसीदन्तु भवन्तः'** इति । **'प्रसन्नास् स्मः'** इतीतरेषां प्रतिवचनम् ॥ 
  - तथैवास्य प्रसन्ना भवन्ति ॥  
- **'शान्तिरस्तु । पुष्टिरस्तु । तुष्टिरस्तु । ऋद्धिरस्तु । अविघ्नमस्तु । आयुष्यमस्तु । आरोग्यमस्तु । शिवं कर्मास्तु'** इत्याशिषम् एवैताम् आशास्ते ॥ तथैवेतरेषां प्रतिवचनम् ॥ 
- ओमिति ब्रह्म । ओमितीदं सर्वम्। तस्मादोमिति सन्धाय **‘पुण्याहं भवन्तो ब्रुवन्तु'** इत्येतेनाहश् च नक्षत्रं च पूते भवतस्, ते एवैनं पूते पुनीतः ॥ ।  
- **‘ओं स्वस्ति भवन्तो ब्रुवन्तु'** इत्येतेन गोब्राह्मणस्याशीरुक्ता भवति । त एवैनमाशिषा समर्धयन्ति ॥ १६ 
- **‘ऋद्रिं भवन्तो ब्रुवन्तु'** इत्येतेन ऋग्यजुस्साम्नाम् ऋद्धिरुक्ता । तैरेव ऋद्धिमान् भवति । 

य एवं विद्वान् पुण्याहं वाचयति, नास्य कर्मोपहतं भवति ॥  

## देवताः
- बोधायनीय-गृह्य-शेषे [अत्र](https://archive.org/stream/bodhayana/bodhayana%20grihya%20sutra#page/n143/mode/2up)।



## व्याख्या
- बोधायनीय-गृह्य-शेषे [अत्र](https://archive.org/stream/bodhayana/bodhayana%20grihya%20sutra#page/n143/mode/2up)।

अथातः पुण्याही व्याख्यास्यामः- ॥ १ । 
शुचौ समे देशे दर्भन् दूर्वां धारयमाणाः चत्वारो ब्राह्मणा अरिक्तहस्ताः प्राङ्मुखा युग्मास्तिष्ठन्ति ॥ २  
तेषां दक्षिणत उदङ्मुखो वाऽपिहितमुदकुम्भं धारयन् वाचयिता तस्य दक्षिणं बाहुम् आश्रित्य पत्न्यस्तिष्ठन्ति ॥ ३   
पूर्णकुम्भम् अभ्यर्च्य दर्भेष्व् आसीनो दर्भान् धारयामाणोऽनुज्ञां कुर्यात्- **‘भवद्भिरनुज्ञातः पुण्याहं वाचयिष्ये'** इति । ते प्रणवपूर्वं **'वाच्यताम्'** इति प्रतिब्रूयुः ॥ ४  

- **ओं** स्थित्वा तेषां सपावित्रेषु पाणिषु जलं ददाति **‘ओमापः'** इति । **‘शिवा आपस्तन्तु'** इति प्रत्यूचुः ॥ ६  
- ततः **‘गन्धाः'** इति गन्धं ददाति ! **‘सुगन्धाः पान्तु'** इति प्रतिगृह्णन्ति ॥ 
- तेभ्यः **‘सुमनसः'** इति पुष्पं ददाति । ते **‘सौमनस्यमस्तु'** इति प्रतिगृह्णन्ति ॥  
- तेषां पाणिषु **‘अक्षतम्'** इति अक्षतान्ददाति । अक्षतशब्देन व्रीहिमिश्रास् तण्डुला उच्यन्ते । **‘अक्षतं चारिष्टं चास्तु'** इति प्रतिगृह्णन्ति ॥ 
- ब्राह्मणा अभुक्ताश्चेत् **‘ओम् अन्वाहार्यः'** इत्योदनं ददाति । ते **‘स्वन्वाहार्योऽस्तु'** इति प्रतिगृह्णन्ति ॥ ९ 
- तेभ्यो **‘दक्षिणाः'** इति दक्षिणां ददाति । **‘स्वस्ति दक्षिणाः पान्तु बहुदेयं चास्तु'** इति प्रत्यूचुः ॥ १० 

ततो वाचयिता दक्षिणं जानुं भूमौ निधाय, सव्यमुत्थाप्योदुङ्मुखः 'इडा देवहूः' इति जपात । ‘उदकुम्भमादायोपतिष्ठ' इति प्रत्यूचुः ॥ 

- ततो वाचायिता **‘मनस्समाधयताम्'** इति । **‘समाहित मनसस्स्मः'** इतीतरे प्रत्याहुः ॥ 
- कर्ता **'प्रसीदन्तु भवन्तः'** इति । **‘प्रसन्नास्स्मः।'** इति वाचयित्वा । यद्वा-सर्वमन्त्रैर् अनवानं वदेत् ॥ १३ 
- **'शान्तिरस्तु पुष्टिरस्तु तुष्टिरस्त वृद्धिरस्तु अविघ्नमस्तु आरोग्यमस्तु शिवं कर्मास्तु'** इति । एवमेवेतरे प्रत्याहुः ॥ 
- यद्देवत्यं भवति, तस्य नाम गृह्णाति **‘असौ प्रीयताम्'** इति । एवमेवेतरे ॥ 
- वाचायिता **'पुण्याहं भवन्तो ब्रुवन्तु '**। **'पुण्याहम्'** इतीतरे प्रयाहुः । एवमेव त्रिः ॥ 
- ततः **‘स्वस्ति भवन्तो ब्रुवन्तु'** इति । **'ओं स्वस्ति'** इततिरे प्रत्यूचुः ॥ 
- ततो वाचयिता **‘ओं ऋद्धिं भवन्तो त्रुवन्तु '** इति । **‘ओं ऋध्यताम्'** इतीतरे प्रत्याहुः ॥ 

- एवमेव त्रिर् वचयित्वा **‘ओं पुण्याहसमृद्धिरस्तु, अस्तु'** इति, **‘ओं शिवं कमस्तु, अस्तु'** इतीतरे प्रत्याहुः ॥ १९ 
यद्देवत्यं भवति तस्य नाम गृहाति **‘असौ प्रीयताम्'** इति ॥ **'प्रीयतामसौ'** इति प्रतिबूयुः ॥ 

अथ व्याहृतिभिर् भूमौ जलं विसृज्योपविश्य सुरभिमत्याऽब्लिङ्गाभिर् वारुणीभिर् हिरण्यवर्णाभिः पावमानीभिर् व्यहृतीभिराइति मार्जयित्वा पत्नीं च प्रोक्षतीत्याह भगवान् बोधायनः। 
