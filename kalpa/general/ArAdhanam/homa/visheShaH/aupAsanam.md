---
title: औपासनम्
unicode_script: devanagari
emphasis_as_inline_comments: true
---

- भावः
  - विवाहस्य साक्षी यो ऽग्निः, *स एव* विवाह-साक्षी भवति खलु दम्पत्योर् नित्यम् उपास्यः!
  - तेन विवाहे गृहस्थाश्रमे सर्वोत्तमे च श्रद्धा वर्धते, तयोस् सामरस्यञ्च। विशिष्य यदि दम्पती स्मरतो विस्मयेन सौन्दर्यांशम् इदम्।
- ध्यानश्लोकः -  
धर्मस्य मूर्तिः पितृभिः प्रदत्ता  
मुखं सुराणाञ्च विवाहसाक्षी।  
रक्षघ्न एवाथ किमद्भुतं यत्  
न दम्पती त्वं हि गृहस्य केन्द्रम्॥
  - श्लोकमिममुक्त्वा सकृन् नमस्कृत्यौपासनाग्निं गच्छति पत्नीः - पार्श्वोपवेशने न चेदस्त्य् अवकाशः।
- तण्डुलम् अपक्वम् यवधान्यानि वा हविः
- हस्तेन दानम्
- प्रातः - सूर्याय/ अग्नये वा स्वाहा।  
सायम् - अग्नये स्वाहा।  
अग्नये स्विष्टकृते स्वाहा।
