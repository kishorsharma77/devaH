---
title: ईशानबलिः
unicode_script: devanagari
emphasis_as_inline_comments: true
---

(आपस्तम्बिषु शूलगवस्य स्थाने)

## कालः
- प्रतिवर्षं कार्यमिति केचित्। सकृद् अलमिति केचित्।
- "शरदि वसन्ते वेति शास्त्रान्तरम् । आर्द्रया कर्तव्यमिति च । … तत्र फल्गुने मासि पूर्वपक्षे  
अष्टम्यार्द्रयासम्पद्यते सोऽस्य मुख्यः कालः ।" इति हरदत्तः।

## कर्म
- ईशानाय स्थालीपाकं श्रपयित्वा क्षैत्रपत्यं च
- प्राचीमुदीचीं वा दिशमुपनिष्क्रम्य (ग्रामात्)

### होमः
- स्थण्डिलं कल्पयित्वाग्नेरुपसमाधानादि
- अपरेणाग्निं द्वे कुटी कृत्वा

#### देवतावहनम्
- "आ त्वा वहन्तु" इत्येतया दक्षिणस्यामीशानमावाहयति
  - आ त्वा॑ वहन्तु॒ हर॑य॒स्सचे॑तसश्श्वे॒तैरश्वै॑स्स॒ह के॑तु॒मद्भिः॑ । वाता॑जिरै॒र्मम॑ ह॒व्याय॑ शर्व ।
- लौकिक्या वाचोत्तरस्यां मीढुषीम्
- कुट्योर्मध्ये आकाशे मध्ये जयन्तमावाहयति ।
  - जयन्तः स्कन्द इति केचित्। इन्द्रसूनुरित्य् अपरे।
  - आयाहि जयन्त, जयन्तमावाहयामीति वा ।

#### प्रधानहोमाः
- क्रमशः यथोढमुदकानि प्रदाय
- स्थालीपाके त्रीनोदनान् (=ओदनभागान्) कल्पयित्वा
- अग्निमभ्यानीय
- उत्तरैरुपस्पर्शयित्वा
  - उप॑स्पृशतु मी॒ढ्वान्मी॒ढुषे॒ स्वाहोप॑स्पृशतु मी॒ढुषी॑ मी॒ढुष्यै॒ स्वाहा॑ । ज॒य॒न्तोप॑स्पृश जय॒न्ताय॒ स्वाहा॑ ।
- यथास्वमोदनेभ्यो (=तत्तत्भागेभ्यो) हुत्वा
  - तत्र भवाय देवायेऽत्यादिभिरष्टाभिः देवस्यौदनात् ।
    - भ॒वाय॑ दे॒वाय॒ स्वाहा॑ श॒र्वाय॑ दे॒वाय॒ स्वाहेशा॑नाय दे॒वाय॒ स्वाहा॑ पशु॒पत॑ये दे॒वाय॒ स्वाहा॑ रु॒द्राय॑ दे॒वाय॒ स्वाहो॒ग्राय॑ दे॒वाय॒ स्वाहा॑ भी॒माय॑ दे॒वाय॒ स्वाहा॑ मह॒ते दे॒वाय॒ स्वाहा॑ ।
  - भवस्य देवस्य पत्न्यै स्वाहेऽत्यष्टाभिः मीढुष्याः ।
    - भ॒वस्य॑ दे॒वस्य॒ पत्न्यै॒ स्वाहा॑ श॒र्वस्य॑ दे॒वस्य॒ पत्न्यै॒ स्वाहेशा॑नस्य दे॒वस्य॒ पत्न्यै॒ स्वाहा॑ पशु॒पते॑र्दे॒वस्य॒ पत्न्यै॒ स्वाहा॑ रु॒द्रस्य॑ दे॒वस्य॒ पत्न्यै॒ स्वाहो॒ग्रस्य॑ दे॒वस्य॒ पत्न्यै॒ स्वाहा॑ भी॒मस्य॑ दे॒वस्य॒ पत्न्यै॒ स्वाहा॑ मह॒तो दे॒वस्य॒ पत्न्यै॒ स्वाहा॑ ।
  - जयन्ताय स्वाहेऽति जयनातस्य ।
    - ज॒य॒न्ताय॒ स्वाहा॑ ।

#### समापनम्
- सर्वतस्समवदायोत्तरेण यजुषाग्निं स्विष्टकृतम्
  - अ॒ग्नये॑ स्विष्ट॒कृते॒ सुहु॑तहुत॒ आहु॑तीनां॒ कामा॑ना समर्द्धयि॒त्रे स्वाहा॑ ।


### उपस्थानादि
- उत्तरेण यजुषोपस्थाय
  - स्व॒स्ति नः॑ पूर्ण॒मुखः॒ परि॑क्रामतु ।

#### देवताभ्यः सहौदनानां पर्णानां दानम् ।
- सप्तभिर् उत्तरैस्सहौदनानि पर्णान्येकैकेन द्वे द्वे दत्वा (ईशानमीढुषिभ्याम्)
  - उत्तरस्याम्
    - गृ॒ह॒पोप॑स्पृश गृह॒पाय॒ स्वाहा॑ । गृ॒ह॒प्युप॑स्पृश गृह॒प्यै स्वाहा॑ ।
  - मद्ये ।
    - घो॒षिण॒ उप॑स्पृशत घो॒षिभ्यः॒ स्वाहा॑ ।
  - दक्षिणस्याम् ।
    -  श्वा॒सिन॒ उप॑स्पृशत श्वा॒सिभ्यः॒ स्वाहा॑ ।
  - उत्तरस्याम्
    - वि॒चि॒न्वन्त॒ उप॑स्पृशत विचि॒न्वद्भ्यः॒ स्वाहा॑ ।
  - मध्ये ।
    -  प्र॒पु॒न्वन्त॒ उप॑स्पृशत प्रपु॒न्वद्भ्यः॒ स्वाहा॑ ।
  - दक्षिणस्याम् ।
    - स॒म॒श्नन्त॒ उप॑स्पृशत सम॒श्नद्भ्यः॒ स्वाहा॑ ।
- दश देवसेनाभ्यो दशोत्तराभ्यः
  - ततो दक्षिणस्यामेव दश पर्णानि ।
    - स॒म॒श्नन्त॒ उप॑स्पृशत सम॒श्नद्भ्यः॒ स्वाहा॑ ।
  - तथैव दश पर्णानि ।
    - या आख्या॑ता॒ याश्चाना॑ख्याता देवसे॒ना उप॑स्पृशत देवसे॒नाभ्यः॒ स्वाहा॑ ।
- पूर्ववदुत्तरैर्मन्त्रैःऽद्वारापोस्पृशेऽत्यादिभिः चतुर्भिः पर्णानि देयानि
  - ऽद्वारापिऽइत्युत्तरस्यां द्वे
    - द्वा॒रा॒पोप॑स्पृश द्वारा॒पाय॒ स्वाहा॑ । द्वा॒रा॒प्युप॑स्पृश द्वारा॒प्यै स्वाहा॑ ।
  - ऽअन्वासारिणःऽइति मध्ये द्वे ।
    -  अ॒न्वा॒सा॒रिण॒ उप॑स्पृशतान्वासा॒रिभ्य॒स्स्वाहा॑ ।
  - ऽनिषङ्गिन्ऽइति दक्षिणस्यां द्वे इति ।
    - नि॒ष॒ङ्गिन्नुप॑स्पृश निष॒ङ्गिणे॒ स्वाहा॑ ।
  - अत्र यद्यपि केचन मन्त्रा अव्यक्तलिङ्गका बहुवचनलिङ्गकाश्च, तथापीशानमीढुषीजयन्ता एव देवताः ।
  - अत्र<द्वारापो> देवः द्वारपालः ।
  - <द्वारापी>देवी च द्वारापाला ।
  - <अभ्यासरिणो>ऽपि देव्या अनुचराः ।
  - <निषिङ्गिन्निति>जयन्तस्याभिधानम् ।
  - तेभ्यो यथा स्वमोदनैस्तत्र तत्र दानम् ॥५॥

### गोरक्षणम्
- अभित एतमग्निं गास्स्थापयति यथैना धूमः प्राप्नुयात्
- ता गन्धैस्सुरभिचन्दनादिभिरवोक्षति दर्भग्रुमुष्टिना, न हस्तेन ।
  - गुरुमुष्टिः ग्रुमुष्टिः छान्दस उकारलेपः ।
  - वृषाणं वृषभं तमेवाग्रे प्रोक्षति ।
- गवां मर्गेऽनग्नौ क्षेत्रस्य पतिं यजते
  - बालवत्गमनशीलोऽयं देवः तस्माच्छीघ्रं यजेत
  - क्षेत्रस्य पते<रावाहनमीशानवत्>,ऽआ त्वा वहन्तुऽइत्येतयेत्यर्थः
  - चत्वारि सप्त वा पर्मानि भूमौ स्थापयित्वा तेषु क्षैत्रपत्यात्स्थालीपाकादोदनमादाय<नामदेशं>नाम चतुर्थ्यन्तमादिश्यऽक्षेत्रस्य पतये त्वां ददामि, इति<दधाति> ।
  - क्षेत्रस्य पतिना वयऽमिति द्वाभ्याम् उत्तराभ्यामुपतिष्ठते

### वृक्षाग्रे पर्णपुटस्थौदनस्याऽसञ्जनम् ।
- होमबलिशेषेभ्यः त्रिभ्यः ओदनेभ्य उपादाय
  - केचित्जयन्तस्योदनादिति ।
- ओदनपिण्डं संवृत्य
- पर्णपुटेऽवधाय
- यजुषा वृक्ष आसजति (अवलम्बयति)
  - नमो॑ निष॒ङ्गिण॑ इषुधि॒मते॒
- अत्र रुद्रान् जपेत्
  - नमस्ते रुद्र मन्यव"इत्यादीनेकादशानुवाकान् जपेत् ।
  - अथ वा प्रथमोत्तमाभ्यामेवानुवाकाभ्यामुपस्थानं कर्तव्यम्

### भोजनादिकम्
- स्थालीपाकं ब्राह्मणान् भोजयेत्
- क्षैत्रपत्यं प्राश्नन्ति ये सनाभयो भवन्ति
  - अत्र मन्त्रौ स्तः। (लेखनीयौ)
  - <सनाभय>स्समानयोनयः पुत्राः भ्रातरश्च ।  
सनाभय इत्येव सिद्धे<ये भवन्ति> इति वचनं दौहित्रादीनामपि सम्बन्धिनां प्रतिग्रहार्थम्
