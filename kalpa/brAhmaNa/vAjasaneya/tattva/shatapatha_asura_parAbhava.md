---
title: असुर-पराभवः
unicode_script: devanagari

---
+++(शतपथब्राहणटीकायाम् सायणो [ऽत्र](https://archive.org/details/SatapathaBrhamanaMadhyandinaEd.SridharSharmaVol11NagPublications/page/n27)। Sallustius-आचार्यस्य दृष्टिम् अनुवदति।)+++

- ११.१.६.[८]

अ᳘थ यो᳘ऽयम᳘वाङ् प्राणः᳘॥ तेना᳘सुरानसृजत। त᳘ इमा᳘मेव᳘ पृथिवी᳘मभिप᳘द्यासृज्यन्त त᳘स्मै ससृजाना᳘य त᳘म इवास॥  

सोऽवेत्॥ "पाप्मा᳘नं वा᳘ असृक्षि, य᳘स्मै मे ससृजाना᳘य त᳘म इवा᳘भूदि᳘"ति।  
तांस्त᳘त एव᳘ पाप्म᳘नाविध्यत्। ते त᳘त एव प᳘राभवंस् त᳘स्मादाहुर् - 
"नै᳘त᳘दस्ति य᳘द्दैवासुरं +++(युद्धं)+++ य᳘द् इद᳘म् अन्वाख्या᳘ने त्वद्+++(=एकं)+++ उद्य᳘त, इतिहासे᳘ त्वत् +++(=एकं)+++।  
+++(कुतश्चेत् -)+++ त᳘तो ह्ये᳘व +++(पूर्वम्)+++ ता᳘न् प्रजा᳘पतिः पाप्मना᳘विध्यत्, ते त᳘त एव᳘ परा᳘भवन्नि᳘"ति॥  

त᳘स्मादेतदृ᳘षिणाभ्य᳘नूक्तम्॥  
न त्वं᳘ युयुत्से कतम᳘च्च+++(=किमपि)+++  ना᳘हर् +++(=न हतवान्)+++  
न᳘ तेऽमि᳘त्रो मघवन्क᳘श्चनास्ति॥  
मायेत् सा᳘ ते या᳘नि युद्धा᳘न्याहुर्  
ना᳘द्य श᳘त्रुं न नु᳘ पुरा᳘ युयुत्स इ᳘ति॥  


अथ यो ऽयम् अवाङ्प्राणः। तेनासुरानसृजत। त इमाम् एव पृथिवीम् अभिपद्यासृज्यन्त। तस्मै ससृजानाय तम इवास। 

सो ऽवेत् - "पाप्मानं वा असृक्षि, यस्मै मे ससृजानाय तम इवाभूद्" इति।  
तांस् तत एव पाप्मना ऽविध्यत्। ते तत एव पराभवंस्, तस्मादाहुर् -  
"नैतदस्ति यद्दैवासुरं   
यद् इदम् अन्वाख्याने त्वद् उद्यत, इतिहासे त्वत्।  
ततो ह्येव तान् प्रजापतिः पाप्मनाविध्यत्। ते तत एव पराभवन्नि"ति। - ११.१.६.[९]

तस्मादेतदृषिणाभ्यनूक्तम् -  
न त्वं युयुत्से कतमच्च +++(=किमपि)+++ नाहर् +++(=न हतवान्)+++,  
न्न ते ऽमित्रो मघवन् कश्चनास्ति।  
मायेत् सा ते यानि युद्धान्याहुर्  
नाद्य शत्रून्ननु पुरा युयुत्से॥  
 इति - ११.१.६.[१०]
