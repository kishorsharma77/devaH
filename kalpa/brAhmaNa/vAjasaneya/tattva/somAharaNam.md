---
title: सोमाहरणम्
unicode_script: devanagari
---
## परिचयः
सायणो [ऽत्र](https://archive.org/details/ShatpathBrahmanIISayanacharyaAndShriHariSwami/page/n269)।

अत्र पुराणोक्त-कद्रू-सौपर्ण-कथा-प्राग्रूपम्। तेन यज्ञदृष्टान्तं किञ्चन। सोमस्य देवेभ्य आहरणस्य, तपसः, दीक्षायाश्च स्तुतिः। खादिरप्रयोगसूचनाः। गुप्तिप्रशंसा। 

## सस्वरपाठः

विजा᳘मानो+++(=भ्रातरः)+++ हैवा᳘स्य +++(यज्ञस्य)+++ धि᳘ष्ण्याः +++(धानाकपालानि)+++॥  
+++(कुत इति चेत्-)+++ इमे᳘ समङ्का+++(=समानचिह्नाः)+++,, ये वै᳘ समङ्कास्ते᳘ विजा᳘मान,, एत᳘ उ हैवा᳘स्यैत᳘ आत्म᳘नः॥  

दिवि वै सो᳘म आ᳘सीत॥ अ᳘थेह᳘ देवास्, ते᳘ देवा᳘ अकामयन्ता᳘ नः सोमो गच्छेत्, तेना᳘गतेन यजेमही᳘ति।  
त᳘ एते᳘ माये᳘ असृजन्त सुपर्णीं च कद्रूं᳘ च। वा᳘गेव᳘ सुपर्णी᳘यं᳘ कद्रूस्,, ता᳘भ्यां सम᳘दं चक्रुः॥  

ते᳘ ह +ऋतीय᳘माने +++(=स्पर्धमाने)+++ ऊचतुः॥ यतरा᳘ नौ द᳘वीयः +++(दूरतरं)+++ पराप᳘श्याद्, आत्मा᳘नं नौ सा᳘ जयादि᳘ति। तथे᳘ति सा᳘ ह कद्रू᳘रुवाच प᳘रेक्षस्वेति॥  
सा᳘ ह सुपर्ण्यु᳘वाच॥  
अ᳘स्य सलिल᳘स्य पारे᳘ ऽश्वः श्वेत᳘+++(ः)+++ स्थाणौ᳘ सेवते। त᳘मह᳘म् पश्यामी᳘ति। त᳘मेव त्व᳘म् पश्यसी᳘ति।  
तं हीत्य᳘थ ह कद्रू᳘रुवाच, त᳘स्य वा᳘लो न्य᳘षञ्जि त᳘ममुं वा᳘तो धूनोति त᳘मह᳘म् पश्यामी᳘ति॥  

सा य᳘त्सुपर्ण्यु᳘वा᳘च॥  
अस्य᳘ सलिल᳘स्य पार इ᳘ति ,वे᳘दिर् वै᳘ सलिलं, वे᳘दिमेव सा त᳘दुवाचा᳘श्वः श्वेत᳘ स्थाणौ᳘ सेवत इ᳘त्य् - अग्निर् वा अ᳘श्वः, श्वेतो यू᳘प स्थाणुर् अ᳘थ य᳘त्।  
कद्रू᳘र् उवा᳘च - त᳘स्य वालो᳘ न्य᳘षञ्जि त᳘म् अमुं वा᳘तो धूनोति। त᳘मह᳘म् पश्यामी᳘ति - +++(यूपवेष्टन)+++रशना हैव सा᳘॥  

सा᳘ ह सुपर्ण्यु᳘वाच॥  
ए᳘हीदम् प᳘ताव वे᳘दितुं - यतरा᳘ नौ ज᳘यती᳘ति। सा᳘ ह कद्रू᳘रुवाच त्व᳘मेव᳘ पत त्वं वै᳘ न आख्यास्यसि य᳘तरा नौ ज᳘यती᳘ति॥  
सा᳘ ह सुपर्णी᳘ पपात॥  
त᳘द्ध त᳘थैवास य᳘था कद्रू᳘रुवा᳘च। तामा᳘गता᳘म् अभ्यु᳘वाद - त्व᳘मजैषी᳘रहामि᳘ति। त्वमि᳘ति होवाचैत᳘द्व्याख्या᳘नं सौ᳘पर्णीकाद्रवमि᳘ति॥  

सा᳘ ह कद्रू᳘रुवाच॥  
आत्मा᳘नं वै᳘ त्वाजैषं - दिव्य᳘सौ सो᳘मस् - तं᳘ देवे᳘भ्य आ᳘हर। ते᳘न देवे᳘भ्य आत्मा᳘नं नि᳘ष्क्रीणीष्वे᳘ति।  

तथे᳘ति सा छ᳘न्दांसि ससृजे। सा᳘ गायत्री᳘ दिवः सो᳘ममा᳘हरत्॥  

हिरण्म᳘य्योर्ह कुश्यो᳘रन्तर᳘वहित आस॥  
ते᳘ ह स्म क्षुर᳘पवी निमेषं᳘ निमेषम् अभिसं᳘धत्तो - दीक्षातप᳘सौ हैव ते᳘ आसतुस्, त᳘मेते᳘ गन्धर्वाः᳘ सोमरक्षा᳘ जुगुपुर् - इमे धि᳘ष्ण्या इमा हो᳘त्राः॥  
त᳘योरन्यतरां᳘ कुशीमा᳘चिच्छेद॥ तां᳘ देवे᳘भ्यः प्र᳘ददौ - सा᳘ दीक्षा। त᳘या देवा᳘ अदीक्षन्त॥  
अ᳘थ द्विती᳘यां कुशीमा᳘चिच्छेद॥ तां᳘ देवे᳘भ्यः प्र᳘ददौ - तत् त᳘पस्, त᳘या देवास् त᳘प उ᳘पायन्न् उपस᳘दस्, त᳘पो ह्यु᳘पस᳘दः॥  

खदिरे᳘ण ह सो᳘ममा᳘चखाद॥  
त᳘स्मात् खदिरो य᳘द् एनेना᳘खिदत्, त᳘स्मात् खादिरो यू᳘पो भवति। खादिर स्फ्यो᳘, ऽच्छावाक᳘स्य +++(होतृसाहायकतुल्यस्य)+++ हैनं गोपना᳘यां जहार - सो᳘ ऽच्छावाको᳘ ऽहीयत॥  

त᳘मिन्द्राग्नी᳘ अनुस᳘मतनुताम्॥ प्रजा᳘नाम् प्र᳘जात्यै त᳘स्मादैन्द्राग्नो᳘ ऽछावाकः᳘॥  

त᳘स्माद्दीक्षिता रा᳘जानं गोपायन्ति॥ ने᳘न् नो ऽपह᳘रान् इ᳘ति। त᳘स्मात् त᳘त्र सु᳘गुप्तं चिकीर्षेद् - य᳘स्य ह गोपना᳘याम् अपह᳘रन्ति ही᳘यते ह॥ त᳘स्माद् ब्रह्मचारि᳘ण आचा᳘र्यं गोपायन्ति॥ गृहा᳘न्पशून् ने᳘न् नो ऽपह᳘रानि᳘ति। त᳘स्मात्त᳘त्र सु᳘गुप्तं चिकीर्षेद्, य᳘स्य ह गोपना᳘याम् अपह᳘रन्ति - ही᳘यते ह ते᳘न, +एते᳘न सुपर्णी᳘ देवे᳘भ्य आत्मा᳘नं नि᳘रक्रीणीत। त᳘स्मादाहुः पु᳘ण्यलोक ईजान+++(=यजमानः)+++ इ᳘ति॥  

ऋणं᳘ ह वै पु᳘रुषो जा᳘यमान एव᳘॥ मृत्यो᳘रात्म᳘ना जायते। स यद् य᳘जते, य᳘थैव त᳘त्सुपर्णी᳘ देवे᳘भ्य आत्मा᳘नं निर᳘क्रीणीतैव᳘मेवै᳘ष᳘ एत᳘न् मृत्यो᳘रात्मा᳘नं नि᳘ष्क्रीणीते॥  
