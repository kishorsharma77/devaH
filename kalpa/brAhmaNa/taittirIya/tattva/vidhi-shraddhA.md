---
title: विधिश्रद्धे कर्मसु
unicode_script: devanagari
emphasis_as_inline_comments: true
practice_weight: 0
---

दे॒वा वै य॒ज्ञस्य॑ स्वगाक॒र्तार॒न् नावि॑न्द॒न्। ते शँ॒य्युम् बा॑र्‌हस्प॒त्यम् अ॑ब्रुवन्न् "इ॒मन् नो॑ य॒ज्ञ२ꣳ स्व॒गा कु॒र्वि"ति॒।  
सो॑ऽब्रवी॒द् वर॑व्ँ वृणै॒। "यद् ए॒वाब्रा॑ह्मणो॒क्तो ऽश्र॑द्दधानो॒ यजा॑तै॒, सा मे॑ य॒ज्ञस्या॒शीर् अ॑स॒दि"ति॒।  
तस्मा॒द् यदब्रा॑ह्मणो॒क्तो ऽश्र॑द्दधानो॒ यज॑ते - शँ॒य्युमे॒व तस्य॑ बार्‌हस्प॒त्यय्ँ य॒ज्ञस्या॒शीर् ग॑च्छति ।


## विश्वरपाठः
देवा वै यज्ञस्य स्वगाकर्तारन्नाविन्दन्ते शँय्युम्बार्‌हस्पत्यमब्रुवन्निमन्नो यज्ञ२ꣳ स्वगा कुर्विति सोऽब्रवीद्वरँव्वृणै यदेवाब्राह्मणोक्तोऽश्रद्दधानो यजातै सा मे यज्ञस्याशीरसदिति तस्माद्यदब्राह्मणोक्तोऽश्रद्दधानो यजते शँय्युमेव तस्य बार्‌हस्पत्यँय्यज्ञस्याशीर्गच्छति। 