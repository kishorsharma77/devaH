<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;आरण्यकम् द्राविडपाठे on संस्कारे विश्वासटिप्पणयः</title>
    <link>https://vvasuki.github.io/saMskAra/sangrahaH/taittirIyA/AraNyakam/</link>
    <description>Recent content in &#43;आरण्यकम् द्राविडपाठे on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/saMskAra/sangrahaH/taittirIyA/AraNyakam/index.xml" rel="self" type="application/rss+xml" />
    
    
    <item>
      <title>अवकीर्णी</title>
      <link>https://vvasuki.github.io/saMskAra/sangrahaH/taittirIyA/AraNyakam/avakIrNI/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/AraNyakam/avakIrNI/</guid>
      <description>क॒ति॒धा ऽव॑कीर्णी+++(=भग्नव्रतो ब्रह्मचारी रेतःस्कन्दन्दादिकम् कृत्वा)+++ प्रवि॒शति॑ +++(देवान् नाशाय)+++?
चतु॒र्धेत्या॑हुर् ब्रह्मवा॒दिनो॑ - म॒रुतः॑ प्रा॒णैर्, इन्द्रं॒ बले॑न॒, बृह॒स्पतिं॑ ब्रह्मवर्च॒सेना॒ग्निमे॒वेत॑रेण॒ सर्वे॑ण।
तस्यै॒तां प्राय॑श्चित्तिं वि॒दाञ् च॑कार सुदे॒वः का॑श्य॒पो -
यो ब्र॑ह्मचा॒र्य॑व॒किरे॑द् अमावा॒स्या॑या॒ꣳ॒ रात्र्या॑म॒ग्निं प्र॒णीयो॑पसमा॒धाय॒ द्विराज्य॑स्योप॒घात॑ञ् जुहोति।
 कामाव॑कीर्णो॒ ऽस्म्यव॑कीर्णोऽस्मि॒ काम॒ कामा॑य॒ स्वाहा॑। कामाभि॑द्रुग्धो॒+++(=द्रोहवान्)+++ ऽस्म्यभि॑द्रुग्धोऽस्मि॒ काम॒ कामा॑य॒ स्वाहेति।  अ॒मृत॒व्वाँ आज्य॑म्। अ॒मृत॑मे॒वात्मन्+++(नि)+++ ध॑त्ते।
हु॒त्वा प्रय॑ताञ्ज॒लिः कवा॑तिर्यङ्ङ्+++(=ईषत्तिर्यङ्)+++ अ॒ग्निम॒भिम॑न्त्रयेत॒ - &amp;ldquo;सम्मा॑ऽऽसिञ्चन्तु म॒रुत॒स् समिन्द्र॒स् सं बृह॒स्पतिः॑ । सम्मा॒यम॒ग्निस् सि॑ञ्च॒त्वायु॑षा च॒ बले॑न॒ चायु॑ष्मन्तङ् करोत॒ मा&amp;rdquo; इति।
प्रति॑ हास्मै म॒रुतः॑ प्रा॒णान् द॑धति॒, प्रतीन्द्रो॒ बलं॒, प्रति॒ बृह॒स्पति॑र् ब्रह्मवर्च॒सं, प्रत्य॒ग्निरि॒तर॒थ्सर्व॒ꣳ॒। सर्व॑तनुर्भू॒त्वा सर्व॒मायु॑रेति।</description>
    </item>
    
    <item>
      <title>आरण्यकम् - पूर्णपाठः</title>
      <link>https://vvasuki.github.io/saMskAra/sangrahaH/taittirIyA/AraNyakam/AraNyakam_full/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/AraNyakam/AraNyakam_full/</guid>
      <description>उट्टङ्कितपाठः पराङ्कुशाचार्यजालक्षेत्राल् लब्धः। अध्ययनसम्पादनसौकर्याभ्याम् अत्र रक्षितः।  भ॒द्रं कर्णे॑भिः शृणु॒याम॑ देवाः । भ॒द्रं प॑श्येमा॒ख्षभि॒र्यज॑त्राः । स्थि॒रैरङ्गै᳚स्तुष्टु॒वाꣳस॑स्त॒नूभिः॑ । व्यशे॑म दे॒वहि॑तं॒ यदायुः॑ । स्व॒स्ति न॒ इन्द्रो॑ वृ॒द्धश्र॑वाः । स्व॒स्ति नः॑ पू॒षा वि॒श्ववे॑दाः । स्व॒स्ति न॒स्तार्क्ष्यो॒ अरि॑ष्टनेमिः । स्व॒स्ति नो॒ बृह॒स्पति॑र्दधातु । आप॑मापाम॒पस्सर्वाः᳚ । अ॒स्माद॒स्मादि॒तोऽमुतः॑ । [1]
अ॒ग्निर्वा॒युश्च॒ सूर्य॑श्च । स॒हस॑ञ्चस्क॒रर्धि॑या । वा॒य्वश्वा॑ रश्मि॒पत॑यः । मरी᳚च्यात्मानो॒ अद्रु॑हः । दे॒वीर्भु॑वन॒सूव॑रीः । पु॒त्र॒व॒त्त्वाय॑ मे सुत । महानाम्नीर्म॑हामा॒नाः । म॒ह॒सो म॑हस॒स्स्वः॑ । दे॒वीः प॑र्जन्य॒सूव॑रीः । पु॒त्र॒व॒त्त्वाय॑ मे सुत । [2]</description>
    </item>
    
    <item>
      <title>कूष्माण्ड-विधानम्</title>
      <link>https://vvasuki.github.io/saMskAra/sangrahaH/taittirIyA/AraNyakam/kUShmANDam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/AraNyakam/kUShmANDam/</guid>
      <description>वात॑रशना ह॒ वा ऋष॑यश् श्रम॒णा ऊ॒र्ध्वम॑न्थि॒नो ब॑भूवु॒स्,
तानृष॑यो॒ ऽर्थमा॑य॒२ꣳ॒स्,
ते नि॒लाय॑मचर॒२ꣳ॒स्,
तेऽनु॑प्रविशुः कूश्मा॒ण्डानि॑।
ताꣳस् तेष्वन्व॑विन्दञ् छ्र॒द्धया॑ च॒ तप॑सा च।
तानृष॑यो ऽब्रुवन् क॒था नि॒लाय॑ञ् चर॒थेति॑।
त ऋषी॑न् अब्रुव॒न्नमो॑ वोऽस्तु।
भगवन्तो॒ ऽस्मिन् धा॑म्नि॒ केन॑ वस् सपर्या॒मेति॑।
तानृष॑यो ऽब्रुवन् प॒वित्र॑न्नो ब्रूत॒, येना॑रे॒पस॑स् स्या॒मेति॑।
त ए॒तानि॑ सू॒क्तान्य॑पश्य॒न्।
यद्दे॑वा देव॒हेळ॑न॒य्यँददी॑व्यन्नृ॒णम॒हं ब॒भूवायु॑ष्टे वि॒श्वतो॑ दध॒दित्ये॒तैराज्य॑ञ्जुहुत।
वैश्वान॒राय॒ प्रति॑वेदयाम॒ इत्युप॑तिष्ठत।
यद॑र्वा॒चीन॒मेनो॑ भ्रूणह॒त्याया॒स् तस्मा॑न् मोक्ष्यध्व॒ इति॑।
त ए॒तैर॑जुहवु॒स्, तेऽरे॒पसो॑ ऽभवन्।
कर्मा॒दिष्वे॒तैर् जु॑हुयात्।
पू॒तो दे॑वलो॒कान्त् सम॑श्नुते । 10 ।। 7 ।</description>
    </item>
    
    <item>
      <title>दुष्परिग्रहः दुर्याजनम्</title>
      <link>https://vvasuki.github.io/saMskAra/sangrahaH/taittirIyA/AraNyakam/duShparigrahaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/AraNyakam/duShparigrahaH/</guid>
      <description>अनापदि रिच्य॑त +++(=रिक्तो भवति)+++ इव॒ वा ए॒ष प्रेव +++(परलोकेऽपि)+++ रि॑च्यते॒, यो +++(अयोग्यं)+++ या॒जय॑ति॒ प्रति॑ वा गृ॒ह्णाति॑।
या॒जयि॑त्वा प्रतिगृ॒ह्य वा ऽन॑श्न॒न् त्रिः स्वा॑ध्या॒यव्ँ वे॒दमधी॑यीत।
त्रिरा॒त्रव्ँ वा॑ सावि॒त्रीङ् गा॑य॒त्रीम॒न्वाति॑रेचयति।
 आपदि दु॒हे ह॒ वा ए॒ष छन्दाꣳ॑सि॒, यो +++(आपदि)+++ या॒जय॑ति।
स्तुतिः, अनशनम् स येन॑ यज्ञक्र॒तुना॑ या॒जये॒त् सो ऽर॑ण्यं प॒रेत्य॑ शुचौ दे॒शे स्वा॑ध्या॒यम् ए॒वैन॒म्+++(=तदेव यज्ञक्रतुम्)+++ अधी॑यन्न् आसी॒त।
तस्या॒नश॑नन् दी॒क्षा। स्था॒नमु॑प॒सदः॒। आस॑नꣳ सु॒त्या+++(=अभिषवः सोमस्य)+++। वाग् जु॒हूर् मन॑ उप॒भृद्। धृ॒तिर् ध्रु॒वा। प्रा॒णो ह॒विस्। सामा॑ध्व॒र्युस्, स वा ए॒ष य॒ज्ञः प्रा॒णद॑क्षि॒णो ऽन॑न्तदक्षिण॒स् समृ॑द्धतरः। (20) ।। 17 ।</description>
    </item>
    
    <item>
      <title>नियत-यज्ञ-प्रशंसा</title>
      <link>https://vvasuki.github.io/saMskAra/sangrahaH/taittirIyA/AraNyakam/niyata-yajJNa-prashaMsA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/AraNyakam/niyata-yajJNa-prashaMsA/</guid>
      <description>सह॒ वै दे॒वाना॒ञ् चासु॑राणाञ् च य॒ज्ञौ प्रत॑तावास्ताव्ँ, व॒य२ꣳ स्व॒र्गल्लोँ॒कमे॑ष्यामो, व॒यमे॑ष्याम॒ इति।
ते ऽसु॑रास् स॒न्नह्य॒ सह॑सै॒वाच॑रन्।
ब्रह्म॒चर्ये॑ण॒ तप॑सैव दे॒वाः।
तेऽसु॑रा अमुह्य॒२ꣳ॒स्, ते न प्राजा॑न॒२ꣳ॒स्, ते परा॑ऽभव॒न्, ते न स्व॒र्गल्ँ लो॒कमा॑य॒न्।
प्रसृ॑तेन॒ वै य॒ज्ञेन॑ दे॒वास् स्व॒र्गल्लोँ॒कमा॑य॒न्।
न प्रसृ॑ते॒नासु॑रा॒न् परा॑भावय॒न्।</description>
    </item>
    
    <item>
      <title>पञ्च-महा-यज्ञाः</title>
      <link>https://vvasuki.github.io/saMskAra/sangrahaH/taittirIyA/AraNyakam/pancha-mahA-yajJNaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/AraNyakam/pancha-mahA-yajJNaH/</guid>
      <description>पञ्च॒ वा ए॒ते म॑हाय॒ज्ञास्, स॑त॒ति+++(=प्रतिदिनम्)+++ प्रता॑यन्ते+++(=अनुष्ठीयन्ते)+++, सत॒ति सन्ति॑ष्ठन्ते+++(=समाप्यन्ते)+++।
देवय॒ज्ञः पि॑तृय॒ज्ञो भू॑तय॒ज्ञो म॑नुष्यय॒ज्ञो ब्र॑ह्मय॒ज्ञ इति।
यद॒ग्नौ जु॒होत्य॒पि स॒मिध॒न् - तद् दे॑वय॒ज्ञस् सन्ति॑ष्ठते।
यत् पि॒तृभ्य॑स् स्व॒धा क॒रोत्य् अप्य् अ॒पस् तत् पि॑तृय॒ज्ञस् सन्ति॑ष्ठते।
यद्भू॒तेभ्यो॑ ब॒लिꣳ हर॑ति॒ तद्भू॑तय॒ज्ञस् सन्ति॑ष्ठते।
यद्ब्रा॑ह्म॒णेभ्यो ऽन्न॒न् ददा॑ति॒, तन् म॑नुष्यय॒ज्ञस् सन्ति॑ष्ठते।
यत् स्वा॑ध्या॒यम् अधी॑यी॒तैका॑मप्यृ॒चय्ँ यजु॒स् साम॑ वा॒, तद्ब्र॑ह्मय॒ज्ञस् सन्ति॑ष्ठते।</description>
    </item>
    
    <item>
      <title>यज्ञोपवीतम्</title>
      <link>https://vvasuki.github.io/saMskAra/sangrahaH/taittirIyA/AraNyakam/yajJNopavItam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/AraNyakam/yajJNopavItam/</guid>
      <description>प्रसृ॑तो ह॒ वै य॑ज्ञोपवी॒तिनो॑ य॒ज्ञो, ऽप्र॑सृ॒तो ऽनु॑पवी॒तिनः।
यत्किञ् च॑ ब्राह्म॒णो य॑ज्ञोपवी॒त्य् अधी॑ते॒ यज॑त ए॒व तत्।
तस्मा॑द् यज्ञोपवी॒त्य् ए॑वाधी॑यीत या॒जये॒द् यजे॑त वा।
य॒ज्ञस्य॒ प्रसृ॑त्या॒ अजि॑न॒व्ँ वासो॑ वा दक्षिण॒त उ॑प॒वीय॒ दक्षि॑णं बा॒हुम् उद्-ध॑र॒ते, ऽव॑ धत्ते स॒व्यमिति॑ यज्ञोपवी॒तम् ए॒तद् ए॒व।
विप॑रीतं प्राचीनावी॒तꣳ स॒व्ँवीतं॑ मानु॒षम् । 1 ।</description>
    </item>
    
    <item>
      <title>ये अर्वाङुत वा पुराणे</title>
      <link>https://vvasuki.github.io/saMskAra/sangrahaH/taittirIyA/AraNyakam/brAhmaNa-vandanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/AraNyakam/brAhmaNa-vandanam/</guid>
      <description>ये अ॒र्वाङु॒त वा॑ पुरा॒णे
वे॒दव्विँ॒द्वाँस॑म् अ॒भितो॑ वदन्त्य्,
आदि॒त्यम् ए॒व ते परि॑वदन्ति॒ सर्वे॑,
अ॒ग्निन् द्वि॒तीय॑न् तृ॒तीय॑ञ्च ह॒ँसमिति॒+++(गमनशीलम् वायुम्)+++।
याव॑ती॒र्वै दे॒वता॒स् तास् सर्वा॑ वेद॒विदि॑ ब्राह्म॒णे व॑सन्ति।
तस्मा॑ ब्राह्म॒णेभ्यो॑ वेद॒विद्भ्यो॑ दि॒वेदि॑वे॒ नम॑स्कुर्या॒न्।
नाश्ली॒लङ्की॑र्तयेद्। ए॒ता ए॒व दे॒वताः॑ प्रीणाति ।</description>
    </item>
    
    <item>
      <title>सन्ध्या-वन्दनम्</title>
      <link>https://vvasuki.github.io/saMskAra/sangrahaH/taittirIyA/AraNyakam/sandhyA-vandanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/AraNyakam/sandhyA-vandanam/</guid>
      <description>रक्षाꣳ॑सि॒ ह वा॑ पुरोऽनुवा॒के तपोग्र॑मतिष्ठन्त।
तान् प्र॒जाप॑तिर् व॒रेणो॒पाम॑न्त्रयत।
तानि॒ वर॑मवृणीत - &amp;ldquo;आदि॒त्यो नो॒ योद्धा॒&amp;rdquo; इति।
तान् प्र॒जाप॑तिर् अब्रवी॒द् - &amp;ldquo;योध॑य॒ध्वमि&amp;quot;ति।
तस्मा॒द् उत्ति॑ष्ठन्त॒ꣳ॒ ह वा॒ तानि॒ रक्षाꣳ॑स्यादि॒त्यय्योँध॑यन्ति॒ याव॑दस्त॒मन्व॑गा॒त्।
अर्घ्यम् तानि॑ ह॒ वा ए॒तानि॒ रक्षाꣳ॑सि गायत्रि॒याऽभि॑मन्त्रिते॒नाम्भ॑सा शाम्यन्ति।
तदु॑ ह॒ वा ए॒ते ब्र॑ह्मवा॒दिनः॑ पू॒र्वाभि॑मु॒खाः स॒न्ध्याया॑ङ्गायत्रि॒याऽभि॑मन्त्रिता॒ आप॑ ऊ॒र्ध्वं विक्षि॑पन्ति।
ता ए॒ता आपो॑ व॒ज्रीभू॒त्वा तानि॒ रक्षाꣳ॑सि म॒न्देहारु॑णे द्वी॒पे प्रक्षि॑पन्ति।
प्रदक्षिणीकरणम् यत् प्र॑दक्षि॒णं प्रक्र॑मन्ति॒, तेन॑ पा॒प्मान॒मव॑धून्वन्ति।
ब्रह्म-भावनम् उ॒द्यन्त॑मस्त॒य्यँन्त॑मादि॒त्यम॑भिध्या॒यन् कु॒र्वन् ब्रा॑ह्म॒णो वि॒द्वान्थ् स॒कलं॑ भ॒द्रम॑श्नुते।
असावा॑दि॒त्यो ब्र॒ह्मेति॒ ब्रह्मै॒व सन्ब्रह्मा॒प्येति॒ य ए॒वव्वेँद॑ ।2।</description>
    </item>
    
  </channel>
</rss>