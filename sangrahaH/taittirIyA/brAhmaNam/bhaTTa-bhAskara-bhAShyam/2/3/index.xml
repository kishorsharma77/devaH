<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on संस्कारे विश्वासटिप्पणयः</title>
    <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/</link>
    <description>Recent content in &#43;३ on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/index.xml" rel="self" type="application/rss+xml" />
    
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/1/</guid>
      <description>1ब्रह्मवादिन इत्यादि ॥ सर्वेऽपि चतुर्होतृव्यतिरिक्ताः पञ्चापि दशहोत्रादयश्चतुर्होतार उच्यन्ते । एवमेषां चतुर्होतॄणां कीदृशं चतुर्होतृत्वकारणमित्यर्थः । यदेवेत्यादि । यस्मादेतेषु पञ्चस्वपि चतुर्धा वाक्पत्यादिभेदेन चतुष्प्रकारभिन्ना होतारः ऋत्विजः तेन चतुर्होतारः । चत्वारः प्रत्येकमेतेषु होतार इति चतुर्होतारः । &amp;lsquo;ऋतश्छन्दसि&amp;rsquo; इति कबभावः । होमे प्रवृत्तत्वात् सर्वेऽप्पृत्विजो होतारः । होतृसाहचर्याद्वा होतारः । तत्र दशहोतरि अग्निराग्नीध्रः होता उपवक्ता अध्वर्युरिति । होता अध्वर्युराग्नीध्र उपवक्ता पञ्चहोतर्यपि । त एव सूच्यन्त इति षड्ढोतरि सन्ति, तेनायमपि चतुर्होता । वाग्घोतेति षड्ढोतरि होता पत्नी अध्वर्युः अभिगरः यजमानश्च । सप्तहोतरि - होताऽध्वर्युराग्नीध्र उपवक्ता । असत्स्वप्यन्येषु चत्वारस्तेऽत्र विद्यन्ते । एवं यस्मादेषु चतुर्धा होतारः तस्माच्चतुर्होतारो भवन्ति । विलक्षणहोतृचतुष्टयवन्तो भवन्ति तस्माद्दशहोत्रादयोपि चतुर्होतार उच्यन्ते । तदिदं चतुर्होतॄणां चतुर्होतृत्वकारणम् । इदं किं चतुर्हो- तृणामिति पृष्टस्योत्तरम् ॥ 2सोमो वा इत्यादि ॥ सोमादिभाव एवैषां हृदयेष्ववगन्तव्यः । ऋद्धिः होमादिप्रजादिहेतुत्वम् । बन्धुतां बन्धुसमूहं सोमादिम् । &amp;lsquo;ग्रामजनबन्धुसहायेभ्यस्तल्&amp;rsquo; कॢप्तिं कल्पनं अग्निहोत्रादिनिदानताम् । आयतनं उत्पत्तिस्थानम् । &amp;lsquo;तद्दशहोताऽन्वसृज्यत&amp;rsquo; इत्यादि ॥ 3दशहोत्रादयो नानाहोतार एव सन्तः कथं चतुर्होतारस्सर्वेऽप्युच्यन्ते?</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/10/</guid>
      <description>1प्रजापतिस्सोममित्यादि ॥ सोमसृष्ट्यनन्तरं त्रयो वेदास्सृष्टाः । अथ सोमस्तान् वेदान् हस्तेऽकुरुत हस्तेऽगृह्णात् । अथ एतं सोमं राजानं सीता नाम सवितुः स्रष्टुः प्रजापतेः दुहिता चकमे । स तु सोमः श्रद्धामेव प्रजापतिपुत्रीं चकमे । अथ सा सीता भर्तुः द्वेष्या पितरं प्रजापतिमुपससार उपाजगाम उवाच च पितरं - नमस्ते अस्तु भगवः, उपायानि त्वा त्वामेवोपयानि त्वत्पार्श्व एव मया वस्तव्यं मा गां पत्यन्तिकं, प्रपद्येऽहं त्वां शरणं भजामि ॥ 2अथ किं तवागतमिति पित्रा पृष्टा सोवाच - सोमं राजानं कामयेऽहं स तु श्रद्धामेव कामयत इति । अथ प्रजापतिस्तस्यै तदर्थं भर्तृवशीकारार्थं स्थागरं स्थगरविकारं स्थगरो नाम गन्धद्रव्यविशेषः, तं पिष्ट्वा अलङ्कारं कल्पयित्वा तेन गन्धेन मण्डनं कृत्वा तस्य पूर्वादिदिक्षु दशहोत्रादीन् व्याख्याय, मण्डनेन मण्डयित्वेति कचित् । अथ संभारैः &amp;lsquo;अग्रिर्यजुर्भिः&amp;rsquo; इत्याद्यैः पत्नीभिश्च &amp;lsquo;सेनेन्द्रस्य&#39;14 इत्यादिभिः तां मुखे अलंकृत्य तस्या मुखं लेपयित्वा अस्य सोमस्य अर्धं अर्धांशं समीपं आवव्राज आगमयामास । मुख्यत्वाद्गन्तव्यस्याध्वनोऽर्धे स्थितां सोम उदीक्ष्य दृष्ट्वा उवाच । उच्छ्रितमीक्षणमुदीक्षणं, वशीकरणप्रयोगसामर्थ्येन अयथापूर्वं सौत्सुक्यमीक्षित्वा तामुवाच - मामुपावर्तस्व किमर्धेऽध्वनि स्थीयते । अथ तच्छ्रुत्वा तमुवाच - भोगं मे आचक्ष्व यत्ते पाणौ स्थितमिति पृष्टस्सोमस्तस्यै त्रीन् वेदान् प्रददौ । यस्मादियं सीता प्रियं वस्तु ययाचे तस्माल्लोकेऽपि स्त्रियो भोगमुद्दिश्य प्रियं दायं षुरुषमाहारयन्त एव ॥ 1स य इत्यादि ॥ गतम् ॥ इति तैतिरीयब्राह्मणे द्वितीयाष्टके तृतीयप्रपाठके दशमोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/11/</guid>
      <description>1दशमे होतृमन्त्रैः काम्यप्रयोग उक्तः । अथैकादशे दशहोत्रादिमन्त्रनाम्नां प्रवृत्तिनिमित्तमुच्यते । तत्रादौ दशहोतृशब्दस्य प्रवृत्तिनिमित्तं दर्शयति - ब्रह्मात्मन्नित्यादिना ॥ यदेतज्जगत्कारणं परं ब्रह्म तदेतदादिसृष्टावात्मन्वज्जीवात्मोपेतं दशहोतृमन्त्राभिमानिदेवतानां शरीरमसृजत तत्सृष्ट्वा चानन्तरमनेन जीवात्मना सम्पद्येय संगतो भवेयमिति विचार्य न जीवात्मानमुद्दिश्य आत्मन्निति संबोध्य आमन्त्रितवान् । द्विरुक्तिर्बह्वर्था । बहुकृत्व आहूतवानित्यर्थः । एवं ब्रह्मण्याह्वयति सति दशमे पर्याये समाहूतो जीवात्मा प्रत्यशृणोत् भो इति प्रत्युत्तरं दत्तवान् । तावता तस्य दशहोतेति नाम संपन्नम् । सोऽयं वस्तुतो दशहूत एव । एवमेव वास्तवं नामविशेषमाच्छाद्य अपरेण वर्णान्तरव्यवहृतेन दशहोतेति नाम्ना व्यवहरन्ति । यस्माद्देवाः पूज्याः पित्राचार्यादयः स्वकीयं वास्तवं नाम परित्यज्य हे तात!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/2/</guid>
      <description>1दक्षिणां प्रतिग्रहीप्यन्नित्यादि ॥ दक्षिणाप्रतिग्रहकाले सप्तदशकृत्वोऽपान्यात् अधोवायुमाकर्षेत् । सप्तदशप्राणायामान् कुर्यादिति केचित् । आत्मानं समिद्धं करोति । अस्माल्लिङ्गात् असौ समिद्धः प्रतिग्रहीतुमर्हतीति गम्यते तेजसे वीर्याय च भवत्यपान्यप्रतिग्रहणम् । अपिच प्रजापतिरेव भूत्वा एनां दक्षिणां प्रतिगृह्णाति । सप्तदशसङ्ख्यान्वयात् सप्तदशः प्रजापतिरिति । तच्चात्मनोऽनार्त्यै भवति अविनाशाय संपद्यते, स्वयमप्रतिग्राहकत्वात् ॥ 2यद्येनमित्यादि ॥ आर्त्विज्याद्वृतमन्ये यद्यपनयेयुः अथ स निर्ह्रियमाणः आग्नीध्रे दशहोतारं जुहुयात् चतुर्गृहीतेनाज्येन एकीकृतेन पुरस्तात् प्रत्यङ्मुखस्तिष्ठन् प्रतिलोमं &amp;lsquo;सामाध्वर्युः&amp;rsquo; इत्यारभ्य &amp;lsquo;चितिः स्रुक्&#39;5 इत्येवमन्तम् । विग्राहं विच्छिद्यविच्छिद्य प्रत्यवयवं जुहुयात् । अस्यात्मानं आर्त्विज्यान्निर्हरतः प्राणानुपदासयति । अथ यद्येनं ते निर्हर्तारः पुनरुपशिक्षेयुः समीपे प्रत्यानयेयुः अग्नीघ्र एव जुहुयात् दशहोतारं चतुर्गृहीतेनैवाज्येन पश्चात्प्राङ्मुख आसीन अनुलोमं &amp;lsquo;चित्तिः स्रुक्&#39;5 इत्यादि &amp;lsquo;सामाध्वर्युः&#39;5 इत्येवमन्तं अविग्राहं अविच्छिद्याविच्छिद्य सर्वान्ते जुहोति । प्राणानस्मै कल्पयति स्थापयति । &amp;lsquo;अच् प्रत्यन्ववपूर्वात्&amp;rsquo; इत्यच् समासान्तः । ग्रहेराभीक्ष्ण्ये णमुल् ॥ 3प्रायश्चित्तीत्यादि ॥ प्रायश्चित्तवान् । प्रायश्चित्तादिनिः, स्वरस्सतिशिष्टत्वात्स्यात् । तस्मात् प्रायश्चित्ती । प्रायश्चित्त्यां कर्तव्यायां कर्मभ्रेषोपशमनार्थे ज्ञाने कर्तव्ये जुहोति । &amp;lsquo;सुपां सुलुक्&amp;rsquo; इति सप्तम्याः पूर्वसवर्ण इकारः । वाग्घोतेत्यृतुमुखे ऋतुमुखे जुहोति सा प्रायश्चित्तिर्भवति । कुत्र?</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/3/</guid>
      <description>1यो वा इत्यादि ॥ वक्ष्यमाणानग्न्यादिपुष्टिप्रकारान् अविद्वान् यो निवर्तयते केशान् । सामर्थ्याच्चातुर्मास्यशेषोऽयमिति केचित् । चतुर्होतृप्रकरणात् तद्विषयमेव निवर्तनादिकमित्यन्ये । विशीर्षेत्यादि गतम् । अग्न्यादयस्सप्त देवताः पुष्टिकामाः पूर्वं न्यवर्तयन्त । साहस्रं सहस्रपरिमाणं बहुप्रकारपुष्टिकम् । अपुष्यत् पुष्टोऽभवत् । मरीचयो रश्मयः । वयांसि पक्षिणः । एवं विद्वान् यो निवर्तयते परिवर्तयते च स तान् पोषान् पुष्यति, यानग्न्यादयोऽपुष्यन् । सामान्यपुष्टेर्विशेषपुष्टिः कर्म ॥ इति तैत्तिरीयब्राह्मणे द्वितीयाष्टके तृतीयप्तपाठके तृतीयोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/4/</guid>
      <description>1तस्य वा इत्यादि ॥ प्रतिग्रहशेषोऽयम् । उक्तमग्न्यादयः प्रत्यगृह्णन्निति । तत्र तस्याग्नेर्हिरण्यं प्रति जग्रहुषः प्रतिगृहीतवतः । संप्रसारणाभावश्छान्दसः । इन्द्रियस्य वीर्यस्य अर्धं आत्मनोऽपा क्रामत् । अथाग्निः तद्धिरण्यमेतेन प्रतिग्रहमन्त्रेण प्रत्यगृह्णात् । लिङ्गं च &amp;lsquo;अग्नये हिरण्यम्&amp;rsquo; इति । तेन तादृशेन प्रतिग्रहेण इन्द्रियस्यार्धमपक्रान्तं भूय आत्मन्युपाधत्ताग्निः । अथ य एवं विद्वान् हिरण्यं प्रतिगृह्णाति स इन्द्रियस्यापक्रान्तस्याप्यर्धं पुनरात्मन्युपाधते । अथाविद्बांश्चेत्तस्य इन्द्रियस्यार्धमपक्रामत्येव । तस्मादेवं विदुषा प्रतिग्राह्यमिति विधीयते ॥ 2-7एवं सोमरुद्रवरुणप्रजापतिमनूत्तानेषु वेदितव्यम् । तृतीयादयोंऽशाः । &amp;lsquo;पूरणाद्भागे&amp;rsquo; इति तृतीयशब्दादन् प्रत्ययः ॥ 8यद्वा इदं किञ्चेत्यादि ॥ व्याख्यातम् । अवयवस्तुत्यर्थं पुनर्वचनम् ॥ इति तैत्तिरीयब्राह्मणे द्वितीयाष्टके तृतीयप्रपाठके चतुर्थोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/5/</guid>
      <description>1-5ब्रह्मवादिन इत्यादि ॥ अविवाक्येऽह्नि इतरे पृच्छन्ति । गृहपतिः प्रतिवचनं ब्रूते । दशहोतारस्सत्रमासत । तदानीं केन गृहपतिना आर्ध्नुवन् वृद्धिं प्राप्नुवन् कर्मफलमलभन्त? केन च गृहपतिना प्रजा असृजन्त? फलविशेषप्रश्नः । दशहोतुरसाधारणफलत्वात् । एवमितरैः पृष्टे गृहपतिः प्रतिब्रूते - प्रजापतिनेत्यादि । गतम् । गृहपतिः प्रधानयजमानः । दशहोतृप्रधानाद्दशहोतारः । एवं चतुर्होतार इत्यादि ॥ 6एते वा इत्यादि ॥ एते प्रजापत्यादयो देवानां मध्ये गृहपतयः । एवं तान् गृहपतीन् विद्वान् योऽन्यस्यापि गार्हपते गृहपतिसंबन्धिनि कर्मणि दीक्षते सोप्यवान्तरं पृथक्पृथगेव सत्रिणां सर्वेषां ऋध्नोति ऋद्धिं माप्नोति । किं पुनरात्मनो गार्हपते यो दीक्षते ॥ 7यो वा इत्यादिर्यज्ञस्तुतिः यष्टुस्स्तुतिर्वा, अर्यणो वा स्तुतिः ॥ अरीन् यमयति निगृह्णातीत्यर्यमा, यष्टा दाता च । तं यो वेद अस्मै प्रजा दानकामा भवन्ति । अस्य वा प्रजा यष्ट्र्यो दात्र्यश्च भवन्ति । &amp;lsquo;शीलिकामि&amp;rsquo; इत्यादिना णप्रत्ययान्तत्वेन ङीबभावः । यज्ञवत्पूज्यः खल्वर्यमा । इदानमिर्यम्णः पूज्यत्वे हेतुमाह - यं हि प्रशंसन्ति तमार्यावसतिमाहुः । आर्याणां साधूनां दातॄणां वा आवासमाहुः । वनस्पत्यादित्वादाद्युदात्तत्वम् । आर्यावसतिरित्येव प्रशंसनीय इत्याहुः । स चार्याणां साधूनां देवमनुष्याणामावासो दाता यष्टा च । तस्मात्स एवार्यमा आर्याणां निर्भीकत्वादेर्दाता । अर्यमेति पृषोदरादिः । एवं यथोक्तप्रकारं अर्यम्णो वेदिता आर्यावसतिर्भवति, यष्टा दाता च भवति ॥ 8यद्वा इत्यादि ॥ इदं विश्वं दृश्यमानं श्रूयमाणं च चतुर्होतारः दशहोत्रादयः चत्रुर्होतृभवत्वात् ताच्छब्द्यम् । किं बहुना, यज्ञोपि सर्वश्चतुर्होतृभ्यो निर्मितः । एवं चतुर्होतृमाहात्म्यमुक्तप्रकारं विद्वान् यो नाम कश्चिल्लोके अन्येन विवदेत । कथम्?</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/6/</guid>
      <description>1-2प्रजासृष्ट्यनन्तरं प्रजापतिर्व्यस्रंसत विशीर्णशरीरोऽभवत् । स हृदयमात्रं भूत्वा अशयत् अशरीरोऽशेत । व्यत्ययेन परस्मैपदम् । विकरणव्यत्ययेन शप् । अथ शयित एव हे आत्मन्निति शरीरात्मानमह्वयत् आहूतवान् । &amp;lsquo;है हे प्रयोगे हैहयोः&amp;rsquo; इति दूराद्धूते प्लुतः । &amp;lsquo;एचोप्रगृह्यस्य&amp;rsquo; इति आकाराच्छान्दसं संहितायां पररूपत्वम् । अथ सकृदाह्वान एव आपः प्रत्यशृण्वन् शरीरमाह्वयन्तं प्रजापतिं प्रतीत्याह्वानमशृण्वन् । अथास्मै शरीरं प्रदातुं अग्निहोत्रेण यज्ञक्रतुतुल्येन समाहूता आपः उपपर्यावर्तन्त अस्य समीपे आगच्छन् । यज्ञक्रतवो यूपवन्तः । अथापः कुसिंन्धं कबन्धं कळेबरं कण्ठात्पूर्वं उपौहन् उपायन् प्रजापतये निष्पादितवत्यः । कुशिमात्मकोशं दधातीति कृशिन्धः । पृषोदरादिः । यस्मात्सकृदाह्वाने आपः प्रतिश्रुत्य अग्निहोत्रेण सहागताः, तस्मादग्निहोत्रस्य एक एवर्त्विक् अध्वर्युः । अथ प्रजापतिः आत्मन् हा इति चतुष्कृत्वोऽह्वयत् । अथाग्न्यादयः तत्प्रत्यशृण्वन् । तेऽग्न्यादयो दर्शपूर्णमासाभ्यां यज्ञक्रतुतुल्याभ्यां उपपर्यावर्तन्त । ते चत्वार्यङ्गानि हस्तौ पादौ चोपौहन् । तस्मादित्यादि । चतुराह्वाने दर्शपूर्णमासाभ्यां सहागमनात् तयोश्चत्वार ऋत्विजः अध्वर्युहोतृब्रह्माग्नीध्रा हति ॥ 3-6एवं पञ्चकृत्व इत्यादि व्याख्येयम् ॥ सर्वत्र यागरूपस्याभिन्नत्वात् यज्ञक्रतोरित्येकवचनम् । यथा - &amp;lsquo;वसवो देवता रुद्रा देवता&amp;rsquo; इति । लोमादीनि पञ्च । छवो त्वक् । &amp;lsquo;कृदिकारादक्तिनः&amp;rsquo; इति ङीष् । पञ्चर्त्विज इति । प्रतिप्रस्थातृपञ्चमाः । स्तनौ द्वौ आण्डौ वृषणौ द्वौ शिश्नं अवाक्प्राणमपानं च षडुपौहन् । षडृत्विज इति मैत्रावरुणषष्ठाः । होता प्रशास्ता ब्राह्मणाच्छंसी पोता नेष्टा अच्छावाक आग्रीध्र इति सप्त । सप्तशीर्षण्यानिति । द्वे चक्षुषी द्वे श्रोत्रे द्वे नासिके एकमास्यमिति । प्राचीः प्राच्या वषट् कुर्वन्ति प्राङ्मुखा यजन्ति ॥ 7-8तत्कर्मणैवेत्यादि ॥ कर्मात्मकेन संवत्सरेण गवामयनेन सर्वैश्चान्यैः प्रकृतिविकृतिरूपैः यज्ञक्रतुभिस्सह तप उपपर्यावर्तत । तत्प्रजापतेस्सर्वमात्मानं शरीरं अपरिवर्गं किञ्चिदङ्गमपरिवृज्य पुष्कलसर्वाङ्गमुपौहत् । तस्मात्संवत्सरे क्रतौ अन्ये सर्वेऽपि यज्ञक्रतवोऽवरुध्यन्ते प्रकृतिविकृतिरूपेण सर्वे तत्रान्तर्भवन्ति । तस्मादित्यादि । यस्मादेवमग्निहोत्रेण एकहोत्रा प्रथमं कुसिन्धे उपानीते पश्चाद्दर्शपूर्णमासादिभिरङ्गैरुपकृतं, तस्माद्दशहोत्रादयः पञ्चापि आत्मविशेषा एकहोत्रे परस्मै आत्मने बलिं हरन्ति उपकुर्वन्ति । एवं वेदित्रे सर्वाः प्रजाः बलिं हरन्ति प्रतिख्यातरहितं चैश्वर्यमेनमागच्छति ॥ इति तैत्तिरीयब्राह्मणे द्वितीयाष्टके तृतीयप्रपाठके षष्ठोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/7/</guid>
      <description>1प्रजापतिः पुरुषमित्यादि ॥ प्रजापतिः परमात्मा पुरुषं हिरण्यगर्भमसृजत । अथाग्निः अनन्तरसृष्टोऽब्रवीत् - मम अन्नं अदनीयं अयमस्तु पुरुष इति, तद्व्यतिरिक्तस्याभावात् । अथ पुरुषस्तच्छ्रुत्वा अबिभेत् मां सर्वमप्ययं प्रधक्ष्यतीति । अत्त्वेव मां काममित्यनुमन्यमानः सर्वदाहात् बिभेति स्म । अथ स पुरुष एतान् चतुर्होतॄन् दशहोत्रादीन् आत्मस्परणान् आत्मनो रक्षणभूतान् अपश्यत् । अथ तद्धोमेन आत्मानमस्पृणोत् अरक्षत्, &amp;lsquo;स्पृ प्रीतौ&amp;rsquo; अत्र रक्षणे । यद्वा - तैरात्मानमप्रीणयत् अरक्षदित्युक्तं भवति ॥ 2-7तस्मादग्निहोत्रहोमेन एकहोतारमग्निहोत्रं यज्ञक्रतुमाप्नोति । एकहोतृता सर्वचतुर्होत्रादिसमुच्चयत्वात् । हेतॄणां वा भागरूपम् । तादृशो यज्ञक्रतुराहृतो भवत्यग्निहोत्रहोमेन । केचिदाहुः - &amp;lsquo;ब्राह्मण एकहोता&amp;rsquo; इत्ययं सर्वहोतृसमुदायात्मा एकहोता, तदेवाविरासीदग्निहोत्रम् । स एव सर्वो यज्ञकतुः, स एवाप्तौ भवत्यग्निहोत्रहोमेनेति । एवमग्निहोत्रस्तुतिस्सर्वोऽनुवाकः । प्रजापतिरिवात्मनः कुसिन्धं स्पृणोति, तस्याग्निहोत्रसंपादितत्वात् प्रजापतेः । कुसिन्धो व्याख्यातः । आदित्यस्य पुरुषसमष्टिरूपस्य च सायुज्यं गच्छति । अथाग्निहोत्रे चतुरुन्नयनाच्चतुर्होत्रात्मकदर्शपूर्णमासलाभः । चत्वारि चाङ्गानि हस्तौ पादो च स्पृणोति । आदित्यस्य सायुज्यं गच्छति । एवं सर्वत्र द्रष्टव्यम् । अथ चतुरुन्नयनात् समिधा च पञ्चम्या पञ्चहोत्रात्मकचातुर्मास्यलाभः । लोमादिपञ्चकं चात्मनः स्पृणोति । अथ चतुरुन्नयनात् द्विश्च होमात् सप्तम्या च समिधा सप्तहोत्रात्मकसौम्याध्वरलाभः । सप्त शीर्षण्यान् प्राणान् स्पृणोति । अथ चतुरुन्नयनात् द्विश्च होमात् द्विर्मार्जनात् द्विश्च प्राशनात् दशहोत्रात्मकसंवत्सरलाभः । संवत्सरो गवामयनम् । सर्व चात्मानमपरिवर्गं किंचिदप्यपरिवृज्य स्पृणोति । आदित्यस्य च सायुज्यं गच्छति ॥ इति तैत्तिरीयब्राह्मणे द्वितीयाष्टके तृतीयप्रपाठके सप्तमोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/8/</guid>
      <description>1प्रजापतिरकामयतेत्यादि ॥ तप इति दशहोतुर्जपहोमादिकमकरोत् । अन्तर्वान् गर्भवान् । हरितश्श्यावश्च श्वेतसंसर्गवर्णः नीलपाण्डुः, हरितसुवर्ण इति केचित् । &amp;lsquo;अन्तर्वत्पतिवतोः&amp;rsquo; निपातान्मतुप् । हरिणी &amp;lsquo;वर्णादनुदात्तात्&amp;rsquo; इति ङीप् । अथ प्रजापतिः विजायमानः प्रसुवानः प्रसवकाले तेन गर्भेण अताम्यत् क्लेशी बभूव, तान्तश्च कृष्णः श्यावः, कृष्णश्च श्वेतः वर्णेन अभवत् । तस्मादध्वगमनादिना तान्तोऽन्यः कोऽपि कृष्णः श्यावसंसर्गरूपो भवति । तस्य तान्तस्य प्रजापतेः असुः प्राण एवत्राजीवत् । तेनासुना असुरानसृजत । तेन असुना सृष्टत्वात् असुमन्तः प्राणवन्तोऽसुरा अभूवन् । य एवमित्यादि । गतम् ॥ 2अथ असुरसृष्ट्यनन्तरं पितरम् असञ्जातपितृत्वमात्मानममन्यत । तत्रान्तरे पितरमात्मानमनुमन्यमानः पितॄनसृजत । पितृभावमनुसन्दधता सृष्टत्वात् पितरः । एवं वेदिता स्वानां ज्ञातीनां पितेव भवति । &amp;lsquo;अज्ञातिधनाख्यायाम्&amp;rsquo; इति वचनात् सर्वनामत्वाभावः । किंच अस्य हवं आह्वानं पितरो यन्ति आह्वानस्थानं गच्छन्ति, पितृत्वेन श्रद्धेयवचनत्वात् ॥ 3अथ पितॄन् सृष्ट्वा अस्मिन्नवसरे अमनस्यत् मन आत्मन ऐच्छत् । मनस्वी बभूवेति वा । किमिदानीं सृजेयमिति मनसि कृतवान् । तस्मात् तदानीं जाता मनुष्याः मन्यमानस्यापत्यत्वात् मनुष्याः । &amp;lsquo;मनोर्जातौ&amp;rsquo; इति यत्, षुक्च । य एवमित्यादि । गतम् । मनुः मनुत्वं मन्तृत्वमेनं न जहाति ॥ 4-5अथ तस्मै मनुष्यान् सृष्टवते दिवा दिवसस्तादात्विकः देवत्रा देवनादिकत्वे अभवत् मनुष्यवत्तया दीप्तिमानभवत् । तत्रान्तरे देवानसृजत । तस्माद्दीप्तिमद्देहसम्बन्धाद्देवाः । एवं वेदितुः सर्वो दिवसो देवत्रैव भवति देवन एव भवति । &amp;lsquo;देवमनुष्य&amp;rsquo; इत्यादिना त्राप्रत्ययः । तानीत्यादि । अम्भांसि अदनस्थानानि &amp;lsquo;अदेर्नुम्भश्च, इत्यसुन् । भोगस्थानानीत्यर्थः । एवं वेदिता तेषु सर्वेष्वपि तत्तदम्भस्सदृशो विख्यातो भवति, व्याप्तिमांश्च भवति, नभ इव ॥ ईति तैत्तिरीयब्राह्मणे द्वितीयाष्टके तृतीयप्रपाठके अष्टमोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/3/9/</guid>
      <description>1ब्रह्मवादिन इत्यादि ॥ वायुव्रतं नामेदं विधीयते । वायोः पञ्चहोतृहृदयत्वात्संगतिः । लिङ्गं च - &amp;lsquo;वायोरात्मानं कवयो निचिक्युः&amp;rsquo; इति । ब्रह्मवादिनो वदन्ति - य इमं प्रसिद्धं पवमानं वायुं विद्यात् वेदितुमर्हति, यतश्च कारणादपादानाद्वा अयं पवते वाति तच्च यो विद्यात्, यच्चाभिपवते यदाश्रित्याभिलक्ष्य वा पवते तच्च यो विद्यात् यच्चाभिसंपवते आभिमुख्येनाश्रित्य सह पवते तच्च यो विद्यात्, स सर्वमायुरियात् पुरुषायुषं जीवितुमर्हति । सर्वत्रार्हार्थे लिङ् । आयुषो मध्ये न म्रियते, बहुपशुश्च स्यात् । लभेत च प्रजाम् । यस्मादेवं ब्रह्मवादिभिरुक्तम् ॥ 2तद्दर्शयति - अद्भ्य इत्यादि ॥ अपः कर्माणि । अप्कारणः पवते कर्मनिर्वृत्तिद्वारेण अद्भ्यः पवनात् । तथा अप आश्रित्य अभिलक्ष्य वा पवते, अप्सु प्रवृत्तेः अपां वा हेतुत्वात् । तथाऽद्भिस्सह पवते, तस्य लोकस्थितिहेतुत्वात् । अपामभावे सर्वमेतन्न स्यात् । अस्या इति । हविर्निष्पत्त्यादेर्हेतुत्वात् पृथिव्याः । तदभावे वायोरभावात् । पृथिवीमाश्रित्य पवते, पृथिव्या सह स्थितिहेतुर्भवति । अग्नेरिति यागनिर्वृत्तिद्वारेणाग्नौ स्थित्वा पवते । अग्निना सह पवते । अन्तरिक्षादिति सुषिराभावे कर्मलोपात् अन्तरिक्षे पवते अन्तरिक्षेण सह विश्वं धारयति । आदित्यादिति । वृष्ट्यादिद्वारेण आदित्ये तिष्ठति । आदित्येन सह विश्वं गच्छति । द्योरिति । वृष्ट्यादिहेतुत्वाद्दिवि तिष्ठति । द्युलोकेन संगत्य विश्वं धारयति । दिग्भ्य इति । पुरोवातादिहेतुत्वात् दिक्षु वातस्सञ्चरति दिग्विशेषैस्सङ्गत्य ऋतुधर्मान् प्रवर्तयति ॥ 3स यदित्यादि ॥ स वायुः यदा पुरस्तात् पूर्वस्या दिशौ वाति तदाऽसौ प्राण एव भूत्वा प्रजानां प्राणतुल्यः पूर्वस्या आगच्छति । तस्मात् पूर्वस्या दिश आगच्छन्तं वायुं सर्वाः प्रजाः प्रतिनन्दन्ति, प्रतिमुखं प्रत्येकं वा तिष्ठन्ति प्राणो नाम प्रजानां प्रियो भवति । पुरोवातश्च प्राण इत्युक्तम् । अथैवं वेदिता प्राण इव प्रजानां प्रियो भवति । किमुच्यते प्राण इव प्रिय इति?</description>
    </item>
    
  </channel>
</rss>