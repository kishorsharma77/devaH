

  
(SB) 1-2अष्टमे प्रयाजयाज्या अभिहिताः । अथ नवमे ऐन्द्रस्य पशोर्वपापुरोडाशहविषां द्वे द्वे याज्यापुरोनुवाक्ये क्रमेणोच्येते । तत्र वपामन्त्रयोः प्रतीके दर्शयपि - 'आचर्षणिप्रा वृषभो जनानाम्' इति पुरोनुवाक्या । सा च 'जुष्टीनरः'7 किं इत्यत्र व्याख्याता । 'विवेष यन्मा धिषणा' इति याज्या । सा च 'इन्द्रं वो विश्वतस्परि'8 इत्यत्र व्याख्याता ॥
3अथ पुरोडाशे पुरोनुवाक्यायाः प्रतीकं दर्शयति - 'तं सध्रीचीरूतयो वृष्णियानि' इत्येषा 'वृषासो अंशुः' इत्यत्र व्याख्याता ॥
4अथ तत्रैव याज्यामाह - हे द्वन्द्व! तत् मयोच्यमानं वचः सत्यमित् सत्यमेव । कीदृशं वच इति तदुच्यते - अन्यः कश्चिद्देवो मर्त्यो वा त्वावान् त्वत्सदृशो नास्ति । ज्यायान् अधिको नास्ति । अर्णः उदकमुद्दिश्य त्वं परिशयानं परितो व्याप्य वर्तमानं अहिं मेघं अहन् हतवानसि मेघं भित्वा जलं वर्षयसीत्यर्थः । ततः समुद्रमच्छा समुद्राभिमुखेन अपो जलानि अवासृजः अवाङ्मुखत्वेन सृष्टवानसि ॥
5अथ हविषः पुरोनुवाक्यामाह - हे पुरुहूत! बहुषु यज्ञेष्वाहूयमान! इन्द्र! शत्रून् प्रकर्षेण ससाहिषे अभिभूतवानसि । ते शुष्मः बलं ज्येष्ठः अत्यन्तप्रवृद्धः । इह अस्मिन्कर्मणि रातिः त्वदीयं धनं अस्तु । हे इन्द्र! दक्षिणेन हस्तेन वसूनि धनानि आभर । त्वं तु रेवतीनां धनयुक्तानां संपदां सिन्धूनां रत्नाधाराणां समुद्राणां पतिः पालकोऽसि ॥
6तत्रैव याज्यामाह - हे इन्द्र! स त्वं शेवृधं सुखवर्धकं द्युम्नं धनं अस्मे अस्मासु अधिधाः अधिकं संपादय । जनाषाट् विरोधिजनानामभिभविं तव्यं त्वदीयं क्षत्त्रं बलं महि महत् । नः अस्मान् मघोनो धनवतः कृत्वा रक्ष । तथा सूरीन् विदुषश्च कृत्वा पाहि । नः अस्मात् राये धनाय स्वपत्यै शोभनापत्यत्वाय इषे अन्नाय च धाः धारय अस्मभ्यं धनादीन् देहत्यिर्थः ॥
अत्र विनियोगसंग्रहः-
ऐन्द्रे पशौ वपायां द्वे ऋचौ याज्यानुवाक्यके
आचर्षणि विवेषेति पुरोडाशे पुनर्द्वयम् ॥
तं सध्रीचीस्सत्यमिच्च हविषस्तु तथा द्वयम्
प्रससाहि सशे मन्त्रा अनुवाके षडीरिताः ॥
इति तैत्तिरीयब्राह्मणभाष्ये षष्ठप्रपाठके नवमोऽनुवाकः ॥  
