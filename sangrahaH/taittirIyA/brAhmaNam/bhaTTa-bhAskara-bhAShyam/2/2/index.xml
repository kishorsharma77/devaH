<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on संस्कारे विश्वासटिप्पणयः</title>
    <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/</link>
    <description>Recent content in &#43;२ on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/index.xml" rel="self" type="application/rss+xml" />
    
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/1/</guid>
      <description>1 अथ होतॄणां ब्राह्मणं, प्राजापत्यं काण्डम् - प्रजापतिरकामयतेत्यादि ॥ दशहोतारमिति &amp;lsquo;चित्तिः स्रुक्&amp;rsquo; नैक इत्यादिकम् । अनुद्रुत्य अक्षरक्रमेण स्मृत्वा । ततो वा इत्यादि । गतम् । &amp;lsquo;वाचस्पते विधे नामन्&#39;1 इत्यादिना ग्रहत्वं, गृह्यतेऽनेनेति ग्रहः । य इत्यादि प्रजाकामस्य दशहोतृविधिः । प्रजापतिर्वा इति । &amp;lsquo;इन्द्रस्यात्मानं दशधा चरन्तम्&amp;rsquo; इति लिङ्गात् । मन इवेति । सर्वात्मचारित्वात् । प्रजापतेराप्त्यै प्रजापतित्वस्यावाप्त्यै, प्रजापतिरेव भूत्वा यथा तथा प्रजास्सृजेत् । न्यूनयेति । चतुर्गृहीतया स्रुचा, सामर्थ्याद्विकल्पः पूर्णया चतुर्गृहीतया वा । न्यूनाद्धीति । सर्वविकल्पशून्यान्मूलकारणात् । तस्मान्न्यूनत्वं प्रजानां सृष्ट्यै भवति । दर्भस्तम्ब इत्यादि । गतम् । योनिः कारणम् ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/10/</guid>
      <description>1 प्रजापतिरित्यादि ॥ आनुजावरं अनुजवदवरं कर्म कुर्वाणं प्राहिणोत् प्रेषितवान् । परेहि गच्छ पश्चाज्जातानां देवानां त्वमेवाधिपतिरेधि भवेति । अथ तं देवसकाशं स्वामित्वेन गतमिन्द्रं देवा अब्रुवन् - कस्त्वमसि स्वामित्वस्य, त्वत्तोपि वयं श्रेयांसः प्रबलतरा ऐश्वर्येण स्म इति । अथ तच्छ्रुतवानिन्द्रः प्रजापतिसकाशं गत्वाऽब्रवीत् - कस्त्वमसि वयं वै त्वच्छ्रेयांसस्स इति देवा मामवोचन् उक्तवन्तः, इदानीं किं क्रियतामिति । अथ यदिदानीमादित्ये इदं दृश्यते हरः तेजः प्रकृष्टं तदिदं तर्हि तस्मिन् काले प्रजापतावासीत् । प्रजापतौ पश्यन्निन्द्वः तत्तदानीमेनं प्रजापतिमब्रवीत् - एतत् त्वयि वर्तमानं हरः मह्यं प्रयच्छ, अथ एतद्यदि लभ्यते तदानीमेवाहमधिपतिर्भविष्यामीति नान्यथा गतिरिति । अथ प्रजापतिरब्रवीत् - एतत्तुभ्यं प्रदाय कोऽहं स्यां किंरूपस्स्यां, इदं मे प्रशस्तं रूपं, इदं चेत्तुभ्यं दीयते प्रजापतिरेव कथं स्यामिति । अथेन्द्रोऽब्रवीत् सत्यमुक्तं जगद्गुरुणा कोऽहं स्यामिति, एतन्मह्यं प्रदाय एतदेव स्याः । किम्?</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/11/</guid>
      <description>1 प्रजापतिरित्यादि ॥ यल्लोके बहु ततोपि बहुतरः स्यामिति । प्रायुङ्क्तेति जपहोमादिषु प्रयोगः । प्रयुक्तीति &amp;lsquo;सुपां सुलुक्&amp;rsquo; इति तृतीयाया लुक् । य इत्यादि । गतम् ॥
2 वीरः पुत्रः विक्रान्तो वा अध्ययनशौर्यादिना । स दश होतुरिति । दशहोतुरपादानाच्चतुर्होतारं निर्मितवान् ॥
3 पशुमान् बहुपशुः । &amp;lsquo;ह्रस्वनुड्भ्यां मतुप्&amp;rsquo; इति मतुप उदात्तत्वम् ॥
4 कल्पेरन्निति ॥ यथायथं संपद्यन्तामिति ॥
5 सोमपः सोमस्य पाता ऋत्विग्भूत्वा सोमस्य पाता, स ह्यदुष्टार्जन इति तद्भावः प्रार्थ्यते । यद्वा - विदुषोऽधिकारादृत्विक्त्वं प्रार्थयते सोमपश्च सोमयाजी च स्यामिति । यद्वा - सोमप इति षष्ठी । सोमपः पितुः पुत्रः सोमयाजी च स्यामिति । मम च कुले सर्वः सोमपः पुत्र ऋत्विग्वा सोमायजी च स्यादिति । सोमपानयजनसाध्याविकलयागफलाशासनाभिप्रायमुपादानमुभयोः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/2/</guid>
      <description>1 प्रजापतिरित्यादि ॥ चतुर्होता &amp;lsquo;पृथिवी होता&amp;rsquo; इत्यादिः । &amp;lsquo;वाचस्पते वाचः&amp;rsquo; इति ग्रहः । आलभमानः प्राप्नुवन् । आहवनीये होमो विशेषः । समानमन्यत्पूर्वेण ॥
2 पञ्चहोता ॥ &amp;lsquo;अग्निर्होता&amp;rsquo; इत्यादिः । &amp;lsquo;सोमस्सोमस्य&#39;5 इत्यादिः ग्रहः । चतुर्षु चतुर्षु मासेषु भवानि चातुर्मास्यानि, चातुर्मास्याख्यो यज्ञः &amp;lsquo;तत्र भवः&amp;rsquo; इति ण्यः ॥
3 पशुर्बध्यतेऽस्मिन्निति पशुबन्धः कर्म, अधिकरणे घङ् । थाथादिनोत्तरपदान्तोदात्तत्वम् । षण्ढोता &amp;lsquo;सूर्यं ते चक्षुः&amp;rsquo; इति । वाचस्पतेऽच्छिद्रया&#39;6 इति ग्रहः ॥
4 सप्तहोता &amp;lsquo;महाहविर्होता&amp;rsquo; इति । &amp;lsquo;वाचस्पते हृद्विधे नामन्&#39;7 इति ग्रहः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/3/</guid>
      <description>1 प्रजापतिरित्यादि ॥ प्रजायेय प्रभूतस्स्यां इत्यकामयत । स तप्त्वा त्रिवृतं स्तोममसृजत । अथ तं त्रिवृतं पञ्चदशस्तोमो मध्यत उदतृणत् मध्ये उद्भिद्यानुप्राविशत् । प्रथमं प्रजापतेस्तपस्विनस्तावत्त्रिवृदाविरभूत्, पुनरपि तपोबलात्स एव त्रिवृत् पञ्चदशेनाविर्भूतेन मध्यत उत्तृण्णमहापरिणाम (त्रिंशत्) चतुर्विशत्यवयवः संजातः । अथ तथा एकीभूतौ द्वेधा भूत्वा द्वादशावयवौ (पञ्चदशावयवौ) पूर्वपक्षावपरपक्षावभवताम् । तत्र पूर्वपक्षं प्रादुर्भूतमनु देवा असृज्यन्त, अपरपक्षमन्वसुरा असृज्यन्त । ततस्तथोत्पन्ने मध्ये देवा अभवन् प्रभूता आसन्, असुराः पराभूता विनष्टा आसन् । यस्मादेवं तस्मात् यं कामयेत वसीयान् इत्यादि । गतम् । वसुमत्तरो वसीयान्, पापतरः पापीयान् करुण्यतरः करणे साधुतरः कर्मयोग्यतरः । छान्दसो वर्णविकारः । &amp;lsquo;तत्र साधुः&amp;rsquo; हति यत् । इत्थं तपसा विश्वं सृष्टवान् । स एव प्रजापतिरयं दशहोतेति । कि बहुना चतुर्होत्रादिकं लोकपर्यन्तं विश्वं प्रजापतिरेव । एवं दशहोत्रादिरूपेण प्रजापतिं बहोरपि भूयांसं अतिशयेन विपुलतरं प्रजापतिं यो वेद स बहोर्भूयान् भवति ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/4/</guid>
      <description>1 प्रजापतिरित्यादि ॥ गतम् । प्रभूतः स्यामिति कामयमानो दशहोतारमात्मन्यपश्यत् । तेन दशहोत्रा अतप्यत इष्टवानित्यर्थः । कथं कृत्वा? दशधा दशप्रकारं चित्त्यादिरूपेण दशधा विभिन्नमात्मानं विधाय तेनातप्यत प्राचीनेन तपोबलेन दशहोतारं दृष्ट्वा तदपेक्षितचित्त्यादिरूपेण दशधा आत्मानं विभज्य तेन दशहोत्रा साधनेन तपः कृतवानिति । तस्य तेन तप्यमानस्य चित्तिरेव स्रुगासीत् चित्तमेवाज्यमासीत्, बाह्याभावात् चित्तं मनः चित्तिः विज्ञानमात्मा । उपलक्षणत्वात् वागादयो वेद्यादयोऽभवन्, सर्वे ह्यान्तराः । तस्य तप्यमानस्य एतावति यावान् दशहोता तावत्येव मन्त्रात्मिका वागासीत् । किंच तस्य एतावानेव यावान् दशहोत्रा होमश्चित्यादिसामग्रीकः तावानेव यज्ञक्रतुरासीत् । यूपवान्महाक्रतुर्यज्ञक्रतुः । अथ स तथा तप्यमानः प्रजापतिः चतुर्होतारमसृजत । अथ तं दृष्ट्वा अनन्दत् अहृष्यत् असृक्षि सृष्टवानहमिमं महानुभावं व्याहृतीनां लोकानां च कारणं चतुर्होतारमिति । &amp;lsquo;लिङ्सिचावात्मनेपदेषु&amp;rsquo; इति कित्त्वम् । अथ तस्य प्रजापतेः सोमो बाह्यो हविरासीत् । अथ सोमं हविर्लब्धवान् सौम्यं हविः कृत्वा चतुर्होत्रा अतप्यत होमं कृतवान् । स तथा तप्यमानोऽताम्यत् तान्तोऽभवत् । अथ समं वेदेन भूरिति व्याहरत् अशब्दयत् । तया व्याहृत्या च भूमिमसृजत । भूरिति व्याहृतिर्भूमित्वेन परिणतोऽभवत् । अग्निहोत्रं दर्शपूर्णमासौ च यज्ञानामसृजत, यजूंषि च वेदानाम् । स द्वितीयमित्यादि । गतम् ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/5/</guid>
      <description>1 देवा वा इत्यादि ॥ पूर्वं देवा ऋत्विजो भूत्वा वरुणमयाजयन् । वरुणो यस्य देवतायै आर्त्विज्यं कृतवत्यै दक्षिणामनयत् दत्तवान्, तां देवतां या दक्षिणा प्रतिगृहिता सा अव्लीनात् विशीर्णामकरोत् &amp;lsquo;व्ली विशरणे&amp;rsquo; । अथ ते देवा अब्रुवन् । व्यावृत्य व्यवधाय मध्ये कृत्वा प्रत्यगृह्णन् । स्वयैव देवतया एनत् प्रतिगृह्णाति प्रतिग्राहयति, न स्वयं गृह्णातीत्यर्थो लक्ष्यते । यद्वा - भावप्रधानो निर्देशः । तत्तद्द्रव्यं देवताभावेन प्रतिगृह्णाति नात्मना । गतमन्यत् । तल्पं शयनम् । इयं पृथिवी । उत्तान आङ्गीरसः । तस्मादनयैव एनत् अनः प्रतिगृह्णाति ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/6/</guid>
      <description>1 अन्तो वा इत्यादि ॥ दशरात्रस्य प्राधान्यादेवमुक्तम् । इदं चतुर्होतृस्तुतिप्रसंगेनोच्यते । सर्पराज्ञिया ऋचः &amp;lsquo;आयं गौः पृश्निरक्रमीत्&amp;rsquo; इत्याद्याः । पौष्कल्येन यज्ञनिर्वृत्या अन्नादनसामर्थ्यमवरुन्धते । तिसृभिरित्यादि । गतम् । प्रस्तावोद्गीथप्रतिहाराणां मानसत्वादव्यक्तत्वेन मनस्सदृशस्य प्रजापतेराप्त्यै भवति ॥
2 देवो वा इत्यादि ॥ देववत्पूज्याः सर्पाः । यद्वा - सर्पशीला जङ्गमाः, हे स्थावरेभ्यः पूज्यत्वाद्देवाः । तेषामियं पृथ्वी राज्ञी धारणपोषणादिना स्वामिनी । उक्तं च - &amp;lsquo;यद्वा अस्यां किं चार्चन्ति यदानृचुस्तेनेयं सर्पराज्ञी&amp;rsquo; इत्यादि । चतुर्होतॄनिति &amp;lsquo;चितिस्स्रुक्&amp;rsquo; इत्याद्यान् पञ्चानुवाकान् । स्तुत्यनन्तरं मनसा &amp;lsquo;आयं गौः&amp;rsquo; इत्याद्याश्शंसति । शान्त्यर्थं भवति । अन्तो वा इत्यादि । गतम् ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/7/</guid>
      <description>1 प्रजापतिः प्रजा असृजतेत्यादि ॥ प्रजापतिना सृष्टास्सर्वाः प्रजा: समश्लिष्यन् संश्लिष्टा एकीभूता एकरूपेण नाम्ना चाविलक्षणा अभवन् । अथ प्रजापतिस्ताः प्रजा रूपेणानुप्राविशत् । गवादीनां यद्यद्विलक्षणं रूपं तेन तेन रूपेण विभक्तात्मा स्वयमेव तासु प्राविशत् तस्माद्रूपं प्रजापतिरित्याहुः । तथा नाम्ना चानुप्राविशत् गौरश्वः खण्डो मुण्ड इत्यादिलक्षणेन नाम्ना विभक्तात्मा स्वयमेव तास्वनु प्रविश्य अतिष्ठत् । तस्मात्पूर्वममित्रावपि अमित्रावेवामित्रौ, स्वार्थिकोण्, अन्तोदात्तत्वं चोपदिश्यते । तौ द्वौ संगत्य परस्परस्य नाम्ना चेदाह्वयेते परस्परं मित्रमेव भवतः, नाम्नः प्रजापतित्वात्तस्य च सर्वमित्रत्वात् । अपिशब्दात् कश्चिदाकारः प्रश्लिष्यते । तदा आकार आख्यातेनान्वीयते । तस्य परेण एकादेशस्वरेणोदात्तत्वं अप्राप्तं व्यत्ययेन भवति ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/8/</guid>
      <description>1 देवा वा इत्यादि ॥ चतुर्होतृभिर्दशहोत्रादिभिः पञ्चभिः उपकरणभूतैः यज्ञमतन्वत देवाः । अथ पाप्मना भ्रातृव्येण व्यजयन्त व्यावृत्तं जयं प्राप्तवन्तः । पाप्मना वियुक्ता अभवन्नित्यर्थः । स्वर्गं लोकं चाभ्यजयन् । एवमित्यादि । गतम् ॥
2 षड्ढोत्रेति ॥ प्रायणीयं हविरासादयति । अमुष्मै लोकाय अस्य द्युलोकस्य प्राप्तये । षड्ढोतैव पर्याप्तो भवति ॥अभिषवो नामायं सोमस्य वधः । तस्माद्धिंसानिमित्ताधर्मापनोदनेन ऋजुधा पावनेन मार्गेण एनं यजमानं अमुं लोकं गमयितुं षड्ढोतैव पर्याप्तो भवतीति । ऋजु धारयतीत्यृजुधा, विचि तृतीयैकवचने आतो लोपे उदत्तनिवृतिस्वरेण विभक्तेरुदात्तत्वम् । यद्वा - सोमो हतत्वात् न स्वर्गस्य गमयिता, तस्मात् षड्ढोतैव अविलम्बनेन मार्गेण स्वर्गं गमयति । तस्मात् षड्ढोत्रा प्रायणीयं स्वर्गगमनारम्भप्रयोजनं हविरासादयति । अनुप्रवचनादित्वाच्छः । यद्वा - स्वर्गं प्राप्तुमारम्यतेऽनेनेति प्रायणीयं, करणे अनीयर् प्रत्ययः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/2/9/</guid>
      <description>1 इदं वा इत्यादि ॥ यदिदं दृश्यभूतं द्रव्यादिपदार्थषट्कात्मकं प्रपञ्चरूपं इदं किंचिदपि अग्रे आद्यसृष्टेः प्राक् नैवासीत् । किंचनग्रहणं कार्त्स्न्यनिषेधाय । इदंग्रहणं दृश्यनिषेधाय । एवमसच्छब्दस्य निमित्तार्थो दर्शितः । इदानीं विशेषतः प्रदर्शयति - न द्यौरित्यादि । अथ प्रपञ्चोत्तीर्णं तत् ब्रह्म तेनैव प्रपञ्चरूपेण असत् अविद्यमानं औपाधिकं हि सत्त्वं ब्रह्मणः । तत्सदभवत् । कुतः? यतः मनोऽकुरुत स्यामिति; आचार्य उपनयत इतिवद्द्रष्टव्यम् । मनस्कार आदरः, प्रपञ्चात्मना स्यामिति यस्मादैक्षत तस्मात्सदभवत् । एतेन सच्छब्दस्य प्रवृत्तिनिमित्तं दर्शितम्, निर्वचनं च । स्वेच्छैव सामग्रीति दर्शयितुमेवकारः । &amp;lsquo;सदेव सोम्य&amp;rsquo; इत्यत्र &amp;lsquo;बहु स्याम्&amp;rsquo; इतीक्षणं लब्धसद्व्यपदेशस्य । अथ तन्मनस्कुर्वत् सत् अतप्यत ध्यानसंपादितं &amp;lsquo;चित्तिः स्रुक्&amp;rsquo; इत्यादिकं अध्यात्मयागात्मकं तपोऽतप्यत । वक्ष्यति &amp;lsquo;असतोऽधि मनोऽसृज्यत&amp;rsquo; इति । तत्र तदिति ब्रह्मणो यन्मनस्कुर्वन्मात्ररूपं तदुच्यते यत्तत्त्वानामाद्यं, पदानां परमं, तद्ब्रह्मणः आद्यं विजृम्भणं सदित्युच्यते स्यामिति संकल्पात् । अथ तस्य तप्यमानं रूपं तद्दशहोत्रात्मा प्रजापतिः, तस्य तप्यमानरूपस्य इयं वर्णना । वक्ष्यति &amp;lsquo;य एवं तपसो वीर्यं विद्वान्&#39;21 इति ॥</description>
    </item>
    
  </channel>
</rss>