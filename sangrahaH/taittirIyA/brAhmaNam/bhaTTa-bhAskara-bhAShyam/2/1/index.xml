<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on संस्कारे विश्वासटिप्पणयः</title>
    <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/</link>
    <description>Recent content in &#43;१ on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/index.xml" rel="self" type="application/rss+xml" />
    
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/1/</guid>
      <description>1 अतः परमग्निहोत्रब्राह्मणमग्न्यार्षेयम् - अङ्गिरसो वा इत्यादि ॥ आसिरस्मिन् विषये सकर्मक इत्येके । तत्रासनं नाम कर्मविशेषः, तमकुर्वनित्यन्ये । कंसवधमाचष्टे कंसं घातयतीतिवत् । तेषां पृश्निः शुक्लवर्णा धेनुः घर्मधुक् प्रवर्ग्यार्थस्य पयसो दोग्ध्र्यासीत् । सा पृश्निस्तदानीमनावृष्ट्या तृणाद्यनिष्पत्तेः ऋजीषेण सोमस्याभिषुतस्य कल्केन अजीवत् प्राणानधारयत् । अथ तां तथा जीवन्तीं पश्यन्तोऽङ्गिरसः अब्रुवन् - कस्मै प्रयोजनाय वयं सत्रमास्महे किमन्यत्फलं साधयितुं वयमीहामहे, ये वयं अस्या अस्माकमेवोपकारिण्याः पृश्नेः प्राणयात्रार्थमोषधीः ओषधिमात्रमपि न जनयामः जनयितुं न शक्नुमः इति । अथ ते तथा मन्यमानाः दिवो वृष्टिमसृजन्त उदपादयन् । तत्र यावन्तः स्तोकाः उदबिन्दवः पृथिव्यां अवापद्यन्त अवपतन्ति तावत्यः ओषधयोऽजायन्त तज्जलमोषधित्वेन परिणतमभवत् । पितरोऽग्निहोत्रे भागलिप्सवः ता ओषधीः विषेणालिम्पन् । अथ सा पृश्निः तासां ओषधीनां विषदिग्धानां जग्ध्वा भक्षयित्वा रुप्यन्ती मुह्यन्ती ऐत् आगच्छत्, आङाटोरेकदेश उदात्तः, रुपु विमोहने, दैवादिकं मतम् । अथ तां तादृशीं पश्यन्तः अङ्गिरसोऽब्रुवन् - कः इदं ओषधीर्विषमकार्षीदिति । करोतेर्लुङि &amp;lsquo;मन्त्रे घस&amp;rsquo; इत्यादिना च्लेर्लुक्, वेदोपलक्षणत्वान्मन्त्रग्रहणस्य । लङि वा &amp;lsquo;बहुलं छन्दसि&amp;rsquo; इति शपो लुक् । अथ पितरोऽब्रुवन् - भागधेयमिच्छन्तो वयमकार्ष्मेति । अथाङ्गिरसोऽब्रुवन् - किं वो युष्माकं भागधेयं यत् दद्म इति । अथ पितरोऽब्रुवन् - अग्निहोत्रे अस्माकमप्यस्त्विति अग्निहोत्र एव वयमपि भागिनौ भूयास्मेति । अथाङ्गिरसस्तेभ्यो भागत्वेन एतत्प्रायच्छन् यद्धुत्वा निमार्ष्टि &amp;lsquo;स्वधा पितृभ्यः&amp;rsquo; इति, ततः प्रभृति पितृभ्योऽङ्गिरोभिर्दत्तमिति । ततस्ते पितर ओषधीरपगतविषभागा अस्वदयन् स्वादूकृतवन्तः । छान्दसः उपधावृद्ध्यभावः । एवं वेदित्रे ओषधयस्स्वदन्ते स्वादूभवन्ति । &amp;lsquo;स्वद ष्वद आस्वादने&amp;rsquo; भौवादिकः, अनुदात्तेत् ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/10/</guid>
      <description>1 यदग्निमित्यादि ॥ यत् यदा अग्निरुद्ध्रियते तर्हि तस्मिन् काले वसवोऽग्निः वसुभिरेकीभूतस्तिष्ठति । तस्मिन् तथाविधे तादृक्प्रकारेऽग्नौ यस्य जुह्वति वसुष्वेवास्य हुतं भवति वसवस्तर्पिता अनेन भवन्ति । निहितः स्थापितः धूपायन् धूमं कुर्वन् &amp;lsquo;गुपू धूप&amp;rsquo; इत्यायप्रत्ययः । तस्मिन् काले रुद्रैरेकीभूतोऽग्निस्तिष्ठति । तस्मिन् हुतेन रुद्रास्तर्पिता भवन्ति । प्रथममिति । प्रथमक्षिप्तां समिधमर्चिरालभते आश्लिष्य ज्वलयति । यद्वा - इध्मं प्रक्षिप्तं प्रथममालभते अर्चिर्गृह्णाति आदित्यरूपत्वादग्रेः हुतं आदित्यतृप्त्यै भवति । सर्व इति । सर्वः इध्मः सर्वशः सर्वतः आदीप्तो भवति ज्वलति ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/11/</guid>
      <description>1 ऋतं त्वेत्यादि ॥ होष्यन् हुत्वा चाग्निं परिषिञ्चति । अग्निः ऋतं मानसं तथ्यं, आदित्यः सत्यं वाचिकं तथ्यं, अग्न्यादित्यवल्लोकानां धारकत्वात्ताच्छब्द्यं तयोः । यस्मादेवमृतात्मानं त्वां सत्येन सत्यात्मना आदित्येन सह परिषिञ्चामि, तथा सत्यात्मानं त्वामृतात्मनाऽग्निना सह परिषिञ्चामि इति सायं प्रातश्च परिषिञ्चति । तत् तस्मान् अग्निमादित्येन आदित्यं चाग्निना सह परिषिञ्चति । तयोश्च सिक्तयोस्सर्वो लोकत्सिक्तो भवति, तन्मयत्वाल्लोकानाम् । ततश्च यावत् यावन्तं कालं अहोरात्रौ भवतः एवं क्रियमाणे सायंप्रातर्होमे शक्तौ भवतः । &amp;lsquo;हेमन्तशिशिरावहोरात्रे च&amp;rsquo; इति पूर्ववल्लिङ्गता । तावत् तावन्तं कालं अस्य लोकस्य नार्तिः न कृच्छ्रापत्तिः, न रिष्टिः न विनाशः । नान्तः न विषादः । न पर्यन्तः अपरिच्छिन्नविभवः चिरं जीवति ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/2/</guid>
      <description>1 प्रजापतिरित्यादि ॥ तमनु प्रजाः असृज्यन्त तं प्रजापतिं अभाग अलब्धभागोऽग्निः उपास्त भागं मे देहीत्युपासितवान् । अथाग्निरलब्धभागोऽस्य प्रजापतेस्स्वभूताभिस्सह अपाक्रामत् प्रजा अप्यादाय पलायत । अथ तमग्निं अवरोद्धुकामोऽन्वैत् अन्वगच्छत्, प्रजापतिरवरोद्धुं च नाशक्रोत् । &amp;lsquo;शकि णमुल्कमुता&amp;rsquo; इति कमुल्प्रत्ययः । स तपोऽतप्यतेत्यादि । उपारमत गमनान्निवृत्तः । स एव प्रजापतिः अतापि तपसा अविध्यतेति । स्य &amp;lsquo;स्यश्छन्दसि बहुलम्&amp;rsquo; इति सोर्लोपः । सः रराटात् ललाटात् । कपिलकादित्वाल्लत्वविकल्पः । स्वेदं उदमृष्ट उत्सृष्टवान् । तस्माद्यस्य दक्षिणतः पार्श्वात् केशा उत्सृष्टाः ऊर्ध्वं उदवमृज्यन्ते तां ज्येष्ठलक्ष्मीं श्रेष्ठलक्षणां प्राजापत्यामित्याहुः । प्रागृह्णात् अग्नेरुपरि होतुं अग्निना सहितमधारयत् । व्यचिकित्सत् विचारितवान् जुहवानि मा हौषमिति &amp;lsquo;विचार्यमाणानाम्&amp;rsquo; इत्युदात्तः प्लुतः । ततःप्रभृति विचिकित्सा जाता । य एवं विद्वान् कार्यारम्भेषु विचिकित्सति स प्रशस्तमेव कार्यं चेतयते जानाति ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/3/</guid>
      <description>1 रुद्रो वा इत्यादि ॥ स्वयं रुद्र एव अग्निः, पत्नीस्थानीया स्थाली, अपत्यानामिव पयस आधारत्वात् । तां यदा गार्हपत्यस्य मध्ये अधिश्रयेत् रुद्राय पत्नीमपि दध्यात् उपहारत्वेन दद्यात् ।ततश्च सा प्रमायुका मरणशीला स्यात् । छान्दस उकङ् । तस्मात् उदीचोऽङ्गारान्निरूह्य निर्गमय्य तत्र अधिश्रयति स्थालीं पत्न्याः रक्षणार्थम् । व्यन्तान् विगतान्तान् गार्हपत्ये संसृष्टान् अङ्गारान् करोति, तथा हि सति पत्न्यप्रमायुका भवति ॥
2 घर्मो वा इत्यादि ॥ घर्मः प्रवर्ग्यः खलु यः अहरहः प्रवृज्यते; अग्निहोत्रं नाम घर्मः अशान्तो भवति । तस्मात् पशुकामस्य प्रतिषिञ्चेत् स्रुवेणापस्तत्र क्षिपेत् । यस्मात् शान्तं पशव्यं पशुभ्यो हितं भवनि, गवादिभ्यो यत् । नेत्यादि । गतम् ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/4/</guid>
      <description>1 उत्तरावतीमित्यादि ॥ उत्तरं भूयः बहुलं भूयस्तया प्रशस्तं वा यस्यामाहुत्यां सा उत्तरावती । भूम्नि प्रशंसायां वा मतुप्, &amp;lsquo;अन्येषामपि दृश्यते&amp;rsquo; इति दीर्घत्वम् । अवागञ्चतीत्यवाची, पूर्वस्मादुत्तरमवाचीनमल्पं यस्यां साऽवाची तां अवाचीनाम् । इदानीमाहुतिद्वयस्य स्वरूपं स्वयमेव दर्शयति - यमित्यादि । वसीयान् वसुमत्तरः कनीयः अल्पतरं &amp;lsquo;युवाल्पयोः कनन्यतरस्याम्&amp;rsquo; । भूयो बहुतरं बहुलतरं &amp;lsquo;बहोर्लोपो भू च बहोः&amp;rsquo; । पापीयान् पापतरः वसुहीनः ॥
2 हुत्वेति ॥ सकृद्धुत्वा मध्ये उपसादयति, अजामित्वाय अनालस्याय, अव्यवधानेन ह्यनुष्ठानमालस्यं जनयेत् । अपिच व्यावृत्त्यर्प चाहुत्योरेकाहुतित्वं मा विज्ञायेतेति ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/5/</guid>
      <description>1 ब्रह्मवादिन इत्यादि ॥ अग्निहोत्रप्रायणाः । अग्निहोत्रारम्भाः दर्शपूर्णमासादयो यज्ञाः तत्पूर्वत्वात् । अग्निहोत्रमिदं किंप्रायणं किमारम्भमिति पर्यनुयोगं वदन्ति ब्रह्मवादिनः । वत्सः वत्सो पावसर्जनमग्निहोत्रस्य प्रायणम् । एतेन पयो नित्यमिति गम्यते । आश्वलायनवचनं च &amp;lsquo;पयसा नित्यहोमः&amp;rsquo; इति । अतो यज्ञानामग्निहोत्रं प्रायणम् ॥
2 इदानीमग्निहोत्रं महाक्रतुत्वेन रूपयति - तस्येत्यदि ॥ तस्याग्निहोत्रस्य यज्ञस्य पृथिव्यादयः सदस्स्थानीयाः । दिव्या आपो वर्ष्याः । स्वगाकारः समापयिता । यस्मादाहिताग्नेस्संस्थितोऽयं समस्तभुवनाधारः समस्तभौवनसामग्रीको महाक्रतुरग्निहोत्रं नाम नित्यो वर्तते । तस्मादाहिताग्नेस्संबन्धि यत्किंचिद्दत्तं तत्सर्वमपि बर्हिष्यं बर्हिर्दत्तम् । बर्हिरिति यज्ञनामसु पठ्यते ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/6/</guid>
      <description>1 प्रजापतिरित्यादि ॥ सामर्थ्यविशेषवत्त्वमात्मवत्त्वं आत्मवद्विशिष्टं द्रव्यं ममोत्पद्यताम् । &amp;lsquo;अनो नुट्&amp;rsquo;, &amp;lsquo;ह्रस्वनुड्भ्यां मतुप्&amp;rsquo; इति मतुबुदात्तत्वम् । केचिदाहुः आत्मवत् यादृशोऽहं ईदृशो मे जायेतेति । तदानीं नलोपाभावश्छान्दसः । सोऽजुहोदित्यादि गतम् । तेऽब्रुवन्नित्यादि । प्रजापतेर्वयमिव अस्माकमात्मन्वत् जायतामित्युक्त्वा अजुहवुः । प्राणानां प्राणेभ्योऽग्निर्जुहोति, तनुवै तन्वे विलक्षणायै वायुः चक्षुष आदित्यः । सर्वे इदं मे भूयादिदं ममेति । तेषां सर्वेषामपि हुताद्धोमादेकैव गौरजायत । तस्याः पयसि पयोनिमित्तमग्न्यादयो व्यायच्छन्त विप्रतिपन्ना अभवन् मम हुतादजनि ममेति सर्वेऽवदन् । वीप्सार्थाऽऽवृत्तिः । अथ ते प्रजापतिं प्रश्नं प्रष्टव्यं कृत्वा आगच्छन् । अत्रान्तरे आदित्योऽग्निमब्रवीत् नौ आवयोर्मध्ये कश्चिज्जयेत् तत्तदीयमावयोः सहासत् साधारणमस्तु । अस्तेर्लेटि आडागमः । अथ प्रजापतिरब्रवीत् - युष्माकं मध्ये एकः कस्य फलसिद्धये अहौषीत्?</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/7/</guid>
      <description>1 रौद्रं गवीत्यादि ॥ सर्वदेवत्यत्वेन पयस्स्तूयते । तत् दोहात्प्राक् गवि स्थितं रौद्रम् । उपसृष्टं ऊधस्स्थं वायुदेवत्यम् । दुग्धं प्रागधिश्रयणात् । अधिश्रितं अधिश्रितावस्थम् । भिन्दवो बुद्वुदा वैश्वदेवाः । उदन्तं स्थाल्यवकाशलङ्घनेनान्यत्र परिवर्तनं पौष्णम् । विष्यन्दमानं स्थाल्यां बिलमतिलङ्घितं विविधं स्यन्दनं सारस्वतम् । शरः स्थासकं मैत्रम् । उद्वासितं अवतारितम् । उन्नितं स्रुचि गृहीतं बार्हस्पत्यम् । प्रक्रान्तं होमार्थं नेतुमारब्धं सावित्रम् । ह्रियमाणं आहवनीयं प्रति नीयमानं द्यावापृथिव्यम् । उपसन्नं आहवनीयसकाशे सादितं ऐन्द्राग्नम् । पूर्वाऽऽहुतिः सायमग्नेः, प्रातराहुतिरादित्यस्य, उपलक्षणवात् । उत्तराऽऽडुतिः प्रजापतेः, तूष्णीकत्वात् &amp;lsquo;तूष्णीं वै प्राजापत्यम्&amp;rsquo; इति । ऐन्द्रं हुतम् ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/8/</guid>
      <description>1 दक्षिणत इत्यादि ॥ विहारस्य दक्षिणतः स्थापयित्वा गां वत्समुपसृजति । ततः प्राचीं प्राङ्मुखीं आवर्तयति आगमयति । अथोदीचीमुदङ्मुखीं आवृत्य स्थापयित्वा दोग्धि ॥
2 पूर्वावित्यादि ॥ अग्रिमौ स्तनौ दुह्यात् ज्येष्ठस्य प्रथमजातस्य जैष्ठिनेयस्य ज्येष्ठाया अपत्यस्य च &amp;lsquo;कल्याण्यादीनामिनङ्&amp;rsquo; ढक्च । ज्येष्ठाया भगिन्या अपत्यस्य वेत्येके । प्रथमोढाया अपत्यस्येत्यन्ये । यो वा गतश्रीस्स्यात् तस्यापि पूर्वौ स्तनौ दुह्यात् । शुश्रुवान् ग्रामणी राजन्यश्च त्रयो गतश्रियः अपरौ पश्चिमौ स्तनौ दुह्यात् कनिष्ठस्य पश्चाज्जातस्य । कनिष्ठाया अपत्यस्य । पूर्ववदिनङ् । यो वा बुभूषेत् भवितुमिच्छेत् तस्याप्यपरा स्तनौ दुह्यात् ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/2/1/9/</guid>
      <description>1 त्रयो वा इत्यादि ॥ प्रियमेधस्यापत्यानि त्रय आसन् । तेषां त्रयाणां मध्ये एकः त्रिः व्यावृतं त्र्याडुतिकमग्निहोत्रमजुहोत् । द्व्याहुतिकमेकः । सकृत् एकाहुतिकमेकः अनावृत्तिकम् । अथ तेषां यस्त्रिरजुहोत् स ऋचा शाखान्तरसमाम्नातया अजुहोत् । यो द्विः स यजुषा, अजुहोदित्येव । स यजुषा वक्ष्यमाणेनाजुहोत् । तूष्णीमजुहोत् । तेषां यश्च यजुषाऽजुहोत्, यश्च तूष्णीमजुहोत् तावुभावृद्धिमन्तावभूताम् । तस्मादित्यादि । गतम् । उभे ऋद्धी उभयोस्संबन्धिन्यौ । सायंहोमेन रेतो दधाति, प्रातर्होमेन तत्प्रजनयति ॥
2 रेतो वा इत्यादि ॥ हितं निहितं रेतोऽस्य न प्रजायते यस्याग्रिहोत्र अहुते सूर्य उदेति तस्य रेतो न प्रजायते । एतस्मादेव च गम्यते - एतौ मन्त्रौ अनुदितहोमविषयाविति । अथ यद्यन्ते अन्तिके स्यात्सूर्यः यदि संनिहितश्च, तदात्वे होमद्रव्यं स्यात्, शीघ्रं स्रुचि चतुर्गृहीतं गृहीत्वा प्राङुदाद्रवेत् आहवनीयसकाशं गच्छेत् । प्रागेवोदयात् उपसाद्यातमितोः ओच्छ्वासनिर्गमादासीत । &amp;lsquo;भावलक्षणे स्थ&amp;rsquo; इति तोसुन्प्रत्ययः । स यदा ताम्येत् श्रान्तो भवति, अथ अनन्तरमेव &amp;lsquo;भूस्स्याहा &#39; इति जुहुयात् । प्रजापतिर्वा इत्यादि । गतम् । भूतः प्रभूतः । तत उन्नयति दोषादुद्धरति निहितं रेतः प्रजनयति, यजमानश्चार्तिं नार्च्छति न प्राप्नोति ॥</description>
    </item>
    
  </channel>
</rss>