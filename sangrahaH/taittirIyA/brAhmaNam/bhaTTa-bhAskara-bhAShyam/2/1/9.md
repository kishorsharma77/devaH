

  
1 त्रयो वा इत्यादि ॥ प्रियमेधस्यापत्यानि त्रय आसन् । तेषां त्रयाणां मध्ये एकः त्रिः व्यावृतं त्र्याडुतिकमग्निहोत्रमजुहोत् । द्व्याहुतिकमेकः । सकृत् एकाहुतिकमेकः अनावृत्तिकम् । अथ तेषां यस्त्रिरजुहोत् स ऋचा शाखान्तरसमाम्नातया अजुहोत् । यो द्विः स यजुषा, अजुहोदित्येव । स यजुषा वक्ष्यमाणेनाजुहोत् । तूष्णीमजुहोत् । तेषां यश्च यजुषाऽजुहोत्, यश्च तूष्णीमजुहोत् तावुभावृद्धिमन्तावभूताम् । तस्मादित्यादि । गतम् । उभे ऋद्धी उभयोस्संबन्धिन्यौ । सायंहोमेन रेतो दधाति, प्रातर्होमेन तत्प्रजनयति ॥

2 रेतो वा इत्यादि ॥ हितं निहितं रेतोऽस्य न प्रजायते यस्याग्रिहोत्र अहुते सूर्य उदेति तस्य रेतो न प्रजायते । एतस्मादेव च गम्यते - एतौ मन्त्रौ अनुदितहोमविषयाविति । अथ यद्यन्ते अन्तिके स्यात्सूर्यः यदि संनिहितश्च, तदात्वे होमद्रव्यं स्यात्, शीघ्रं स्रुचि चतुर्गृहीतं गृहीत्वा प्राङुदाद्रवेत् आहवनीयसकाशं गच्छेत् । प्रागेवोदयात् उपसाद्यातमितोः ओच्छ्वासनिर्गमादासीत । 'भावलक्षणे स्थ' इति तोसुन्प्रत्ययः । स यदा ताम्येत् श्रान्तो भवति, अथ अनन्तरमेव 'भूस्स्याहा ' इति जुहुयात् । प्रजापतिर्वा इत्यादि । गतम् । भूतः प्रभूतः । तत उन्नयति दोषादुद्धरति निहितं रेतः प्रजनयति, यजमानश्चार्तिं नार्च्छति न प्राप्नोति ॥

इति तैत्तिरीयब्राह्मणे द्वितीयाष्टके प्रथमप्रपाठके नवमोऽनुवाकः ।  
