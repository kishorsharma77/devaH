---
title: प्रपाठकः 3
unicode_script: devanagari
---

##  अनुवाकः १


1 तार्प्यमित्यादि ॥ आज्येन संतृप्तं वासः तार्प्यम् । तृपाख्यस्य वृक्षविशेषस्य विकार इत्येके । परिधानस्य प्राप्तिविशेषत्वात् अणौ कर्तुः कर्मता । यज्ञो वा इति । तत्परिधानत्वात्ताच्छब्द्यम् ॥
Mantra

222

2 दर्भमयमिति ॥ 'द्व्यचश्छन्दसि'इति मयट् । दर्भविकारं वासो यजमानमेव परिधापयति । 'पुनात्येवैनम्'इति द्वयोस्समुच्चयः । विकल्पमेके । केचित्तु समुच्चयस्यासम्भवात् विकल्पस्य चान्याय्यत्वात् दर्भमयं पत्रीं परिधापयतीति । एनमिति कथम्? तादृशपत्नीयोगेन यजमान एव पूतो भवतीत्यदोषः । उक्तं चाचार्यैः 'दर्भमयं पत्रीं'इति । वाजं वा इत्यादि । गतम् ॥
Mantra

222

3 पत्निया एवेति ॥ यजमानादनन्तरं पत्न्यपि यज्ञमारभत इति । अन्वारम्भः 'जाय एहि' इति पत्न्यामन्त्रणम् । स च अनवच्छित्यै पत्नीयजमानयोरविच्छेदाय भवति ॥
Mantra

222

4 सप्तदशारत्निरिति ॥ चतुर्विंशतिरङ्गुलयोऽरत्निः । गतमन्यत् ॥
Mantra

222

5 तूपर इत्यादि ॥ तूपरः शृङ्गहीनः । इह तु चषालादूर्ध्वं या शिखा तद्रहितत्वाद्यूपस्तूपर उच्यते । चतस्वोऽश्रयो यस्य स चतुरश्रिः । गौधूमं गोधूमविकारः पिष्टमय इत्येके । कपाल इत्यन्ये । गोधूमा उक्ताः । न वा एत इति । प्रसिद्धजात्यन्वयाभावेन गोधूमप्रजापत्योस्साम्यात् समृद्धिः । अथो इति । यूपेन परलोकजयः पुनरपि तदुपरि गोधूमसंबन्धः पुनरपि देवलोकमन्नवन्तं यजमानाय करोति ॥
Mantra

222

6 वासोभिरित्यादि ॥ वेष्टनमुपरिबन्धनम् । प्राधान्यात् यूपयजमानयोस्ताच्छब्द्यम् । 'अग्नेस्तूषाधानम्' इत्यत्र वाससः सर्वदेवत्यत्वमुक्तम् । तादृशवासस्संबन्धेन सर्वाभिर्देवताभिर्यूपं समृद्धं करोति तद्वन्तं वा यजमानम् । अथो अपि च उपर्युपरि वासोवेष्टनेन आक्रमणं सोपानं सेतुं सोपानपरंपरां स्वर्गस्य प्राप्त्यै कुरुते ॥
Mantra

222

7 द्वादशेत्यादि ॥ 'वाजश्च प्रसवश्च' इत्यादीनि । वाजस्य अन्नस्य प्रसव उत्पत्तिः तत्प्रयोजनानि । अनुप्रवचनादित्वाच्छः ॥
Mantra

222

8 दशभिरिति ॥ 'आयुर्यज्ञेन कल्पताम्' इत्यादिभिः यज्ञस्य कॢप्तिहेतुभिरारोहति । गतमन्यत् । तेन सहेति । दशशब्दान्वयात् सर्वेण तेजसा सह स्वर्गे गच्छति ॥
Mantra

222

9 'सुवर्देवा अगन्म'14इत्यग्रं प्राप्य जपति ॥
Mantra

222

10 अमृतमिवेति ॥ अमृतमिव मरणरहिताः स्वर्वासिन इत्यर्थः ॥
Mantra

222

11 प्राजापत्यो वा इति ॥ मनुष्यलोकस्य प्राजापत्यत्वात् 'प्रजापतेः प्रजा अभूम'14इति वचनमस्माल्लोकादागमनाय भवति ॥
Mantra

222

12 समहं प्रजयेति ॥ गृहपशुप्रेक्षणम् । आशिषमिति । समित्युपसर्गाक्षिप्ता संगसीयेत्येताम् ॥
Mantra

222

13 आसपुटैरित्यादि ॥ कृष्टक्षेत्रपांसव आसाः तत्पुटिकाभिरवतरन्तं घ्नन्ति ॥
Mantra

222

14 एते। हीति ॥ आधानादौ साधनभावेन साक्षादन्नहेतुत्वात् ॥
Mantra

222

15 पुरस्तादित्यादि ॥ यूपस्य पुरस्तात् स्थिताः प्रत्यञ्चं प्रत्यङ्मुखं आत्माभिमुखं घ्नन्ति । पुरस्ताद्धीति । प्राक् मुखैः भुञ्जानैः पुरस्तात् स्थितात् भाजनादादाय प्रतीचीनं प्रत्यग्गमनं आस्ये प्रक्षिप्य अन्नमद्यते ॥
Mantra

222

16 शीर्षत इति ॥ शिरसि शीर्षतो भवति आस्ये प्रक्षिप्तं जठरमागच्छति ॥
Mantra

222

17 दिग्भ्य इति ॥ एवं सर्वे सर्वासु दिक्षु घ्नन्ति । दिग्भ्यस्सर्वाभ्यस्समाहृत्य अस्मै यजमानाय यजमानार्थं अवरुन्धते परिगृह्णन्ति ॥
Mantra

222

18 ईश्वरो वा एष इत्यादि ॥ यो यूपं रोहति एष पराङ् पुनरावृत्त एव प्रदघः प्रकर्षेण हन्तुं ईश्वरः स्यात् अप्रतिष्ठितो भवति न स्वर्गादवरूढो मन्तव्यः । शतमानमिति । गतम् ॥
Mantra

222

19 पुष्ट्यै वा इति ॥ अजानां पुष्ट्या रूपं पुष्टिरेव स्वयं अजारूपोण वर्तते । षष्ठ्यर्थे चतुर्थी । कथमस्याः पुष्टिरूपत्वमित्याह - त्रिरित्यादि । अत्यर्थे परिशब्दः । इयं हि अन्यान् गवादीन् पशूंश्च अतीत्य संवत्सरस्य त्रिः प्रजायते संवत्सर एकस्मिन् त्रिः प्रजायते अतिरेकेणापत्यमुत्पादयति । त्रिरिति वचनेनात्यन्तसंयोगाभावात् संबन्धसामान्ये षष्ठी । 'कृत्वोर्थप्रयोगे'इति वा । एवमजत्वजातेर्महाभागत्वात् बस्ताजिनमध्यवरोइति । एवं कुर्वन् पुष्ट्यां प्रजननात्मिकायां प्रतिष्ठितो भवति ॥
Mantra

222

इति तृतीये सप्तमोऽनुवाकः ॥  
