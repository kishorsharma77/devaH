---
title: प्रपाठकः 3
unicode_script: devanagari
---

##  अनुवाकः १


1 देवा वै यदन्यैरित्यादि ॥ यत् यज्ञस्य फलमन्यैर्नालभन्त तदतिग्राह्यैर्ग्रहैः 'उपयामगृहीतोसि नृषदं त्वा' इत्याद्यैः अवरुन्धत देवाः तत्प्रसादात् अतिगृह्य अन्यग्रहानतिक्रम्य एषां ग्रहणादेषामतिग्राह्यत्वम् । यदित्यादिः अतिग्राह्यग्रहणविधिः ॥
Mantra

222

2 पञ्चेत्यादि ॥ पञ्चत्वमैन्द्रत्वं च बिधीयते । ततः पञ्चत्वेन पङ्क्ति प्रभवं यज्ञं कात्स्नर्येन आप्त्वाऽवरुन्धे अनाप्तमपि फलम् । पङ्क्तिशब्दादुत्सादित्वादञ् । अथ सर्वेषामैन्द्रत्वात् एकधा एकप्रकारं एव यजमाने इन्द्रियं दधति अतिग्राह्या ग्रहाः ॥
Mantra

222

3 सप्तदशेत्यादि ॥ सप्तदाक्षरपरिणामत्वात् । एकयर्चेति । 'अया विष्ठा जनयन्' इत्यनया । एकधा यजमाने वीर्यं दधाति ॥
Mantra

222

4 सोमग्रहांश्च सुराग्रहांश्चेति ॥ सप्तदशेत्येव, तच्च प्रत्येकम् । एतद्वा इत्यादि । गतम् । परमेणेति । परममन्नाद्यं लभ्यते चेत् किं पुनरवरमिति भावः । न हि महारत्नं लब्धवद्भिः काचादयो दुर्लभाः । अतो हेतोरुभयग्रहणस्य उभयलाभार्थत्वात्फलसमुच्चयः । अन्यथा उत्कृष्टलाभा न गुणाय स्यात् ॥
Mantra

222

5 सोमग्रहानित्यादिपुनर्विधानं गुणान्तरार्थम् । ब्रह्मणस्तेजस्सोमः तत्साधनत्वात् । अन्नस्यैव शमलेनेति । शमलस्य हेयत्वात् अन्नस्य शमलेन गृह्यमाणेन सह यजमानशमलमपि गृहीतमिति तद्यनमानादपहतं भवति । तेजसस्तु उपादेयत्वात् ब्रह्मणस्तेजसा गृह्यमाणेन सह यजमानतेजोपि गृहीतमिति सर्व तेजो यजमाने दधाति ॥
Mantra

222

6 स्रोमग्रहांश्चेतिपुनर्विधानं पुनरपि गुणान्तरप्रतिपादनार्थम् । पुमान् सोमः'पुल्लिङ्गपदवाच्यत्वात् । स्त्री सुरा स्त्रीलिङ्गपदवाच्यत्वात् । सर्वमन्यत् समानमिति । सदृशस्त्रीपुंसयुगलस्य मिथुनत्वात् सोमसुरायुगलं मिथुनं भवति । तथा हि सूयत इति सोमः औणादिको मन्प्रत्ययः, तथा सूयत इति सुरा, तत एव धातोरौणादिकः क्रन्प्रत्ययः । एवमनयोस्समानप्रकृतिकत्वात् सदृशत्वमिति तादृशं मिथुनं यज्ञे क्रियते प्रनननार्थं प्रजानाम् ॥
Mantra

222

7 आत्मानमेवेत्यादि ॥ स्पृणोति प्रीणयति सोमग्रहैरात्मानं पुंस्त्वाद्द्वयोः । जायां सुराग्रहैरिति । स्पृणोतीत्येव, उभयोस्स्त्रीत्वात् । तस्मादिति । सम्भवो भोगः । अस्य तद्भोगफलं यस्माद्वाजपेयेनाभिजितं आभिमुख्येन जितम् ॥
Mantra

222

8 पूर्व इत्यादिः क्रमविधिः ॥ पुरोऽक्षभिति देशनियमः । रथाक्षस्य पुरस्तात् सोमग्रहान् सादयति, पश्चादक्षं रथाक्षस्थ पश्चात् सुराग्रहान् सादयतीत्येव । पापवस्यसस्य विधृत्यै पापं च वसीयश्च पुण्यं च पापवस्यसम् । अच्समासान्तः, ईयसुन इकारस्य लोपः । तयोर्विधृतिर्विभागः । एष वा इत्यादि । सोमः स्वयं यजमानः, प्राधान्यात् । अन्नमेव सुरा । तस्मात्तयोर्व्यतिषङ्गेण विमिश्रणेन एनं यजमानमन्नाद्येन व्यतिषजति ॥
Mantra

222

9 सम्पृचस्स्थ संमा भद्रेण पृङ्क्तेति प्राङध्वर्युः सोमग्रहैरुद्द्रति ॥ तत्र भद्रपदं व्याचष्टे - अन्नं वा इत्यादि । गतम् । अथ 'विपृचस्स्थ विमा पाप्मना पृङ्क्त'हति प्रत्यङ् प्रतिप्रस्थाता सुराग्रहैरुद्द्रवति । तत्र पाप्मपदं व्याचष्टे - अन्नस्य वा इत्यादि । गतम् । तस्मादित्यादि । पूतः शुद्धः मेध्यो मेधार्हः दक्षिण्यो दक्षिणार्हः । 'कडङ्करदक्षिणाच्छ च'इति यत् ॥
Mantra

222

10 प्राङित्यादि ॥ गतम् । प्रत्यङ् सुराग्रहैरित्यादि । उद्द्रवतीत्येव । प्रतिष्ठन्ति प्रचरन्ति । 'समवप्रविभ्यः'इत्यात्मनेपदं कस्मान्न भवति? उच्यते - अयं प्रशब्दो यदा धात्वर्थस्य गतिनिवृत्तेर्निवृत्तिं गतिमाचष्टे तदाऽऽत्मनेपदमिष्यते । । नान्यत्र । यथा - 'ब्रह्मन् प्रस्थास्यामः ओं प्रतिष्ठ'इत्यादौ ॥ यावदेवेति । यावत् सत्यं सति साधु तेन सर्वेणायं सूयते अनुज्ञायते सर्वेणानुज्ञातमस्यैश्वर्यं भवति सर्वात्मनां ईष्ट इति यावत् ॥
Mantra

222

11 वाजसृद्भ्य इति ॥ वाजसृतोऽन्नस्यार्जयितारो वैश्याः, अशनार्थं वा अन्नस्यार्जयितारो मनुष्याः । तेभ्यः सुराग्रहान् हरन्ति । अनृतेन विशं संयोजयति । स्वयं तु सत्येनैनं सूयते ॥
Mantra

222

12 हिरण्यपात्रमिति ॥ 'पूरणगुणसुहितार्थ'इति षष्ठीसमासप्रतिषेधात् षष्ठी ज्ञाप्यते । लिङ्गव्यत्ययः छान्दसः । मधुमान् मधव्यः 'मधोर्य च'इति यः । मधुमान्भूयासमित्यनया आशिषा ददाति । एकधेति । हिरण्यपात्रं कृष्णलानि च एकस्मै ब्रह्मणे उपहरति ददाति । आयुस्तेजश्च एकधा सहैव यजमाने दधाति ॥
Mantra

222

इति .तृतीये तृतीयोऽनुवाकः ॥  
