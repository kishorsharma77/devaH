---
title: प्रपाठकः 3
unicode_script: devanagari
---

##  अनुवाकः १


1 नृषदं त्वेत्यादि ॥ 'उपयामगृहीतोसि नृषदं त्वा' इति पञ्चैन्द्रानतिग्राह्यान्गृह्णाति । प्रजा वै नॄनिति विभक्तिव्यत्ययः । प्रजा वै नर इति यावत् । तस्मात् प्रजानां सर्वासां सूयते यजमानः स्वामित्वेन अनुज्ञायते एतेन 'नृषदं त्वा गृह्णामि'18इति ग्रहणेन । नृभिस्सदनं तत्स्वामित्वमेव, यदा ह्ययं नृणामीष्टे तदा नृषु सीदन् भवति । एवं 'द्रुषदं त्वा'18इत्यादि वेदितव्यम् । वनस्पतयो वै द्रु इति । 'सुपां सुलुक्'इति जसो लुक् । भुवनसदमित्यादि । 'भुवनसदं त्वा गृह्णामि'18इति ग्रहणेन भुवनं स्वामित्वेन गच्छति । कथमित्याह - यदेति । यदा अयं पुरुषो वसीयान् वसुमत्तरो भवति तदानीं वसीयांसं सर्वेऽप्याहुः अहो महाभागोऽयं भुवनं भूतजातं अखिलं अगन् अगमत् गमिष्यति अचिरात् स्वामी भविष्यतीति । यदि ह्यप्ययं कृत्स्नस्य भुवनस्येष्टे ततो दोषवान् भवति । गमेः 'छन्दसि लुङ्लङ्लिटः'इति भविष्यति लुङ्, 'मन्त्रे घस'इति लुक्, 'मोनो धातोः'इति नत्वम् ॥
Mantra

222

2 अप्सुषदमिति ॥ 'तत्पुरुषे कृति बहुलम्'इत्यलुक् । अपां घृतस्य च स्वाम्यनुज्ञायते । व्योमसदमिति । यदाऽसौ वसीयान् भवति तदा एतं पुरुषं व्योम परं रक्षकं धर्मं गमिष्यति अयं महानुभावोऽचिराद्भविष्यतीति । समानमन्यत् ॥
Mantra

222

3 एषामेवेति ॥ एषां लोकानां अयं स्वामी गृह्यते सूयते अत एवास्य स्वत्वमिति । तस्माद्वाजपेययाजी वाजपेयेनेष्टवान् कंचिदपि गुर्वादिकमपि न प्रत्यवरोहति दृष्ट्वा वाहनाविभ्यो नावतरति नाभ्युपगच्छति न प्रत्युत्तिष्ठति न चासनाच्चलति । कुत इत्याह - अपीवेति । यस्मादेवं देवतानामपीव सूयते स्वाम्यनुज्ञायते । एवार्थ इवशब्दः देवपूजा[ ... शब्दः देवानामेव । पूजा] र्थो वा । नाकं परमसुखस्थानम् ॥
Mantra

222

4 निषादपञ्चमाश्चत्वारो वर्णाः पञ्चजनाः । 'दिक्संख्ये संज्ञायाम्'इति समासः । अपां तद्रसस्य च स्वामी भवति । सशुक्रत्वं सवीर्यत्वमुत्पादयितृत्वम् । यद्वा - सजलत्वाय सूर्यरश्मीनां वृष्टिहेतुत्वात् ॥
Mantra

222

इति तृतीये नवमोऽनुवाकः ॥  
