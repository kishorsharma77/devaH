---
title: प्रपाठकः 3
unicode_script: devanagari
---

##  अनुवाकः १


1 ब्रह्मवादिन इत्यादि ॥ इदानीं पशुद्वारेण अग्निष्टोमादिरूपाणां वाजपेयस्य प्रतिपादयति - अग्निष्टोमाद्यात्मनोऽप्यस्य सर्वयज्ञक्रत्वात्मकत्वं वा कस्माद्धेतोर्भवति । अस्ति खलु स उपाय इति तज्जिज्ञासवो ब्रह्मवादिनः पृच्छन्ति । उक्थ्यादयोऽग्निष्टोभस्य गुणविकाराः । यज्ञाश्च क्रतवश्च यज्ञक्रतवः । क्रतवो यूपवन्तः, प्राधान्यात्पुनरुपादानम् । पशुरिति । तेभ्यः पशुभिरिति उत्तरं भूयात् । तांश्च दर्शयति - आग्नेयमित्यादि । आग्नेयादिभिरग्निष्टोमाद्यात्मताऽस्य क्रियते । आग्नेयादयोऽग्निष्टोमादीनां सवनपशवः क्रतुव्यावृत्तिहेतवः । सारस्वती मेषी । मारुती वशा ॥
Mantra

222

2 एतावन्त इत्यादि ॥ गतम् । स्पृणोति प्रीणयति । अयं वाजपेयोऽग्निष्टोमाद्यात्मना आत्मादिप्रीणनहेतुर्भवति । किञ्च - अनेन वाजपेयेन अग्निष्टोमाद्यात्मना पृथिव्यादीन् जयति । अपि च तत्तत्सवनपशुभिराग्नेयादिभिः तेजःप्रभृतीन्यात्मनि धत्ते स्थापयति । ओजः ओजिष्ठमुज्ज्वलं बलम् ॥
Mantra

222

3 सप्तदशेत्यादि ॥ गतम् ॥ एवमिवेति अव्यक्तत्वाच्छ्याम इव वर्णजात्याद्यनवधारणादेकरूपः । तस्माद्रूपसमृद्धिर्भवतीति ॥
Mantra

222

4 तानित्यादि ॥ तेषां प्राजापत्यानां पर्यग्निकरणानन्तरं उत्तरं प्राकृतं कर्म न कुर्यात् .। अपि तु मारुतीं वशामालभेत । हेतुमाह - मरुत इत्यादि ॥ गतम् ॥ तस्मान्मारुत्या प्रचर्य एतान् प्राजापत्यान् संज्ञपयेत् मारयेत् । शमयत्येव यज्ञस्य हन्तॄम् मरुतः । प्राजापत्यानां प्रचारः कृतो भवति । तच्च यज्ञस्यावधाय भवति ॥
Mantra

222

5 एकधेति ॥ न पृथग्जुहोति । हेतुमाह - एकदेवत्या ह्येत हति ॥ अथो अपि च एकीकृत्य सर्वं वीर्यं यजमाने दधाति ॥
Mantra

222

6 नैवारेणेत्यादि ॥ सप्तदशशरावेण सप्तदशसु शरावेषु संस्कृतेन । 'द्विगोः'इति लुक् । 'इगन्तकालकपालभगालशरावेषु'इति पूर्वपदप्रकृस्विरत्वम् । तत्रापि 'सङ्ख्या'इति पूर्वपदप्रकृतिस्वरत्वम् । ईदृशेन चरुणा एतर्हि एतस्मिन् काले वपाहोमानन्तरं प्रचरति । 'इदमोर्हिल्'एते तौ रथोः'इत्येतादेशः । एतत्पुरोडाशाः एषः नैवारः पुरोडाशो येषां पुरोडाशकार्यकरणाच्चरुः पुरोडाशः । अथो अपि च पशूनां छिद्रं कर्मवैकल्यमेतत्कालेन चरुणा अपिदधाति आपूरयति ॥
Mantra

222

7 सारस्वत्योत्तमया अन्त्यया प्रचरति । वाग्वा इत्यादि ॥ गतम् ॥ सारस्वत्या उत्तमत्वात् प्रजापतावेव यज्ञः प्रतिष्ठापितः समापितो भवति । हेतुमाह - प्रजापतिर्हि वाक् सर्वात्मकत्वाद्वाजपेयस्य । अपन्नदती अविपन्नदन्ता सरस्वती भवति 'छन्दसि च' इति दतृभावः । तस्मान्मनुष्याः सर्वां बहुप्रकारां वाचं वदन्ति ॥
Mantra

222

इति तृतीये चतुर्थोऽनुवाकः ॥  
