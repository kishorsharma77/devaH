Mantra
उ॒द्ध॒न्यमा॑नम॒स्या अ॑मे॒ध्यम् । अप॑ पा॒प्मानँ॒य्यज॑मानस्य हन्तु । शि॒वा न॑स्सन्तु प्र॒दिश॒श्चत॑स्रः । शन्नो॑ मा॒ता पृ॑थि॒वी तोक॑साता ।

२२२


1 अथाधानमन्त्राः - आग्नेयं काण्डम् । तत्र प्राचीनप्रवणं देवयजनमुद्धन्ति - उद्धन्यमानमिति त्रिष्टुभा ॥ अस्याः पृथिव्याः अमेध्यं अमेध्यार्हं रूपं उद्धन्यमानं उत्कृष्य नाश्यमानं यज-
मानस्य पाप्मानमपहन्तु । अनेनोद्धननेन यजमानस्यैव पाप्माऽपहन्यत इति । 'ययतोश्चातदर्थे' इत्यमेध्यशब्दस्योत्तरपदान्तोदात्तत्वम् । नः अस्माकं प्रदिशश्चतस्रः प्रधानदिशः शिवास्सन्तु
सामर्थ्याद्विदिशश्च । अथ एवं मेध्या शिवा च भूत्वा पृथिवी नः अस्माकं शं सुखहेतुर्भवतु । माता मातृस्थानीया सर्वेषां तोकसाता तोकैरपत्यभूतैः साता संभक्ता । 'जनसनखनां सञ्झलो:' इत्यात्वम् । 'तृतीया कर्मणि' इति पूर्वपदप्रकृतित्वम् ॥


Mantra
शन्नो॑ दे॒वीर॒भिष्ट॑ये ।  
आपो॑ भवन्तु पी॒तये᳚ ।  
शँय्योर॒भि स्र॑वन्तु नः ।  
२२२

2 अद्भिरवोक्षति - शंनो देवीरिति गायत्र्या ॥ देवीः देव्यः 'वा छन्दसि' इति पूर्वसवर्णदीर्घत्वम् । नः अस्माकं आपः शं सुखहेतवो भवन्तु । अभिष्टये आभिमुख्येन देवान् यष्टुम् । यजेरिच्छतेर्वा क्तिन् । अभीष्टफलसिद्धये । पररूपं कतन्तवत् । किञ्च - पीतये पानाय च भवन्तु । किञ्च - उपजीव्याश्च भवन्तु लोकस्य । किञ्च - शं आगतानां रोगभयादीनां शमनम् । शाम्यतेः क्विप् । योः यावयितृता पृथक्करणमनागतानां तेषामुत्पत्तिनिरोधः । यौतेरसुनि गुणे अडभावश्छान्दसः । तदुभयमापः नः अस्माकं अभिस्रवन्तु आभिमुख्येन प्रसृतमुत्पादयन्तु ॥

Mantra

वै॒श्वा॒न॒रस्य॑ रू॒पम् ।  
पृ॒थि॒व्याम्प॑रि॒स्रसा᳚ ।  
स्यो॒नमा वि॑शन्तु नः ॥1॥  
२२२

3 अत्र सप्तपार्थिवान् सम्भारान् आहरत्येवं वानस्पत्यान् । तत्र सिकताः - वैश्वानरस्येति गायत्र्या पादनिवृता ॥ वैश्वानरस्य विश्वेषां नराणां स्वामित्वेन सम्बन्धिनोग्नेः रूपं यत्तत् पृथिव्यां सर्वस्यां परिस्रसा परितस्स्रस्तं व्याप्तं सिकतारूपेण परिणतम् । ब्राह्मणं च - 'एतद्वा अग्नेर्वैश्वानरस्य रूपम्' ति । स्रंसेः क्विप् अनुनासिकलोपे 'सुपां सुलुक्' इति प्रथमैकवचनस्य 'स्वमोर्नपुंसकात्' इति लुगपवाद आकारः । भावे वा क्विप्, इत्थंभूतलक्षणे तृतीया, नित्यसमासत्वाद्द्विभक्त्युदात्तत्वाभावः । तास्तादृश्यः संभ्रियमाणाः सिकताः स्योनं सुखहेतवो भूत्वा नः अस्मान् आविशन्तु प्राप्नुवन्तु ॥

Mantra
यदि॒दन्दि॒वो यद॒दᳶ पृ॑थि॒व्याः ।  
स॒ञ्ज॒ज्ञा॒ने रोद॑सी सम्बभू॒वतुः॑ ।  
ऊषा᳚न्कृ॒ष्णम॑वतु कृ॒ष्णमूषाः᳚ ।  
इ॒होभयो᳚र्य॒ज्ञिय॒माग॑मिष्ठाः ।  
२२२

4 अथोषान् - यदिदमिति त्रिष्टुभा ॥ यत् यस्मात् इदं भूमिष्ठमूषरूपं दिवो द्युलोकस्य संबन्धि पृथिव्यां आगतमभूत् । यच्चादः कृष्णं चन्द्रमसि स्थितं पृथिव्याः सम्बन्धि ऊर्ध्वंगतमभूत् । तस्य कारणमाह - रोदसी द्यावापृथिव्यौ पूर्वं विश्लेषकाले संजज्ञाने सहजानाने समयं कुर्वाणे । 'अकर्मकाच्च' इत्यात्मनेपदम् । संबभूवतुः सहभावं गते यज्ञीयेन रूपेण अविश्लिष्टे एवाभवताम् । ब्राह्मणं च भवति - द्यावापृथिवी सहास्ताम् । ते वियती अब्रूताम् । अस्त्वेव नौ सह यज्ञियमिति । यदमुष्या यज्ञियम्' इत्यादि च । एवं महाप्रभावान् ऊषान् ततोपि महाप्रभावं कृष्णमवतु रक्षतु । कृष्णं च तदूषाः अवन्तु । कस्मादेवमुच्यत इति चेत् आह - इह अस्मिन् कर्मणि उभयोः द्यावापृथिव्योः यद्यज्ञियं यज्ञार्हरूपं तेऽपि ऊषाः सकृष्णाः आगमिष्ठाः आगन्तृतमाः तस्मात्ताभ्यामेव परस्परस्य तद्रक्ष्यमिति । आगन्तृशब्दात् 'तुश्छन्दसि' इतीष्ठनि 'तुरिष्ठेमेयस्सु' इति तलोपः । ऊषमन्त्रत्वात्तत्प्राधान्येन निर्दिष्टान् तान्वः सम्भरामीति ॥

Mantra

ऊ॒तीᳵ कु॑र्वा॒णो यत्पृ॑थि॒वीमच॑रः ।  
गु॒हा॒कार॑माखुरू॒पम्प्र॒तीत्य॑ ।  
तत्ते॒ न्य॑क्तमि॒ह स॒म्भर॑न्तः ।  
श॒तञ्जी॑वेम श॒रद॒स्सवी॑राः ।  
२२२

5 अथाखुकरीषं - ऊतीः कुर्वाण इति त्रिष्टुभा ॥ हे अग्ने! यत् यदा ऊतीः मार्गान् कुर्वाणः पृथिवीमचरः अनुप्रविष्टवान् कथं भूत्वा गुहाकारं प्रच्छन्नरूपं आखुरूपं प्रतीत्य प्रतिप्राप्य अचरः । यद्वा - आखुरूपं प्रतीत्य यदा ऊतीः कुर्वाण डति आखूत्करान् कुर्वाणो गुहाकारं नीलाकारां पृथिवीमचरः । सर्वत्र छान्दसमुपोत्तमस्योदात्तत्वम् । लिङ्गव्यत्ययः । तत् तदानीं ते तव तत्र न्यक्तं निलीनं उत्करात्मना परिणतं बलं तेजो वा इह अस्मिन् कर्मणि सम्भरन्तो वयं शतं शरदो जीवेम । सवीराः पुत्रपौत्रादिसहिताः शरदो रोगबहुळत्वात्तस्यां जीवनमाशास्ते । संवथ्सरंपर्यायो वा शरच्छब्दः । यद्वा - शरदां शतं शतेन वर्षैर्भवति लक्षणया शतं वर्षाणि जीवेमेति प्रार्थितं भवति ॥

Mantra
ऊर्ज॑म्पृथि॒व्या रस॑मा॒भर॑न्तः ।  
श॒तञ्जी॑वेम श॒रद॑ᳶ पुरू॒चीः ॥2॥  
व॒म्रीभि॒रनु॑वित्त॒ङ्गुहा॑सु ।  
श्रोत्र॑न्त उ॒र्व्यब॑धिरा भवामः ।  
२२२

6 अथ वल्मीकवपां - ऊर्जमिति त्रिष्टुभा ॥ पृथिव्याः ऊर्जं अन्नं स्वादुभूतं रसं जलं च मृदूदकपरिणामं वल्मीकवपामाहरन्तो वयं शतं शरदो जीवेम पुरूचीः बह्वञ्चनाः बह्वाश्चर्यफलप्रापिणीः । अञ्चेर्ङीपि नकाराकारयोर्लुप्तयोः 'चौ' इति पूर्वस्याच्चो दीर्घत्वम् । किञ्च - वम्रीभिस्त्रिभिः गुहासु वल्मीकेषु अनुवित्तं अनुक्रमेण लब्धम् । 'विदेर्वित्तं च विन्नं च' इति
नत्वाभावः । ते श्रोत्रमिव स्थितां वल्मीकवपामाहरन्तो वयं अबधिरा भवामः । अनुपहतश्रोत्रेन्द्रियाः भूयास्म, हे उर्वि! पृथिवि ॥

Mantra

प्र॒जाप॑तिसृष्टानाम्प्र॒जाना᳚म् ।  
ख्षु॒धोऽप॑हत्यै सुवि॒तन्नो॑ अस्तु ।  
उप॒ प्रभि॑न्न॒मिष॒मूर्ज॑म्प्र॒जाभ्यः॑ ।  
सूद॑ङ्गृ॒हेभ्यो॒ रस॒माभ॑रामि ।  
२२२

7 अथ सूदम् - प्रजापतिसृष्टानामिति त्रिष्टुभा ॥ प्रजापतिना सृष्टानां प्रजानां क्षुधोपहत्यै अपहननाय अस्तु इदं सुवितं सुष्ठु प्राप्तम् । यद्वा - शोभन उपायः । सुवितं भावे निष्ठा ।
तन्वादित्वादुवङ् । 'सूपमानात् क्तः' इत्युत्तरपदान्तोदात्तत्वम् । किं पुनस्तदित्याह - इषं अन्नं ऊर्जं रसं च उपप्रभिन्नं एकीभूतं सूदात्मकं रसं सारम् । यद्वा - नातिभिन्नं नातिद्रुतं नातिखरं कर्दमत्वात् । प्रजाभ्यः प्रजानां श्रेयसे प्रजानां वा इषमूर्जं च । षष्ठ्यर्थे चतुर्थी । ईदृशं सूदं गृहेभ्यः गार्हपत्याद्यायतनार्थं आभरामि आहरामि । 'हृग्रहोः' इति भत्वम् ॥

Mantra
यस्य॑ रू॒पम्बिभ्र॑दि॒मामवि॑न्दत् ।  
गुहा॒ प्रवि॑ष्टाꣳ सरि॒रस्य॒ मध्ये᳚ ।  
तस्ये॒दँव्विह॑तमा॒भर॑न्तः ।  
अछ॑म्बट्कारम॒स्याँव्वि॑धेम ॥3॥  
२२२

8 अथ वराहविहतम् - यस्य रूपमिति त्रिष्टुभा ॥ अत्र ब्राह्मणम् - 'तां वराहो भूत्वा हरत्' इति । तदिदमुच्यते - यस्य वराहस्य रूपं बिभ्रदिमां पृथिवीं अविन्दत् अलभत प्रजापतिः सरिरस्य सलिलस्य महाप्रळयोदकस्य मध्ये । कपिलकादित्वाल्लत्वविकल्पः । गुहा गुहां गुह्यस्थानं पाताळं प्रविष्टाम् । 'सुपां सुलुक्' इत्याकारः । तस्य वराहस्य विहतं पोत्रोत्खातं मृद्द्रव्यं आभरन्तो वयं अछम्बट्कारं अविनाशमस्यां पृथिव्यां विधेम । यद्वा - अस्यामिति षष्ठ्यर्थे सप्तमी ।
अस्याः पृथिव्याः किंचिदपि अपरिहाय सर्वां पृथिवीमविनष्टां परिगृह्य कर्माणि कुर्मः । णमुलन्तेन नञ्समासः ॥

Mantra

२२२

9 अथ पुष्करपर्णम् - यत्पर्यपश्यदिति त्रिष्टुभा ॥ यत् पुष्करपर्णं प्रजापतिः पृथिवीमन्विच्छन् सरिरस्य सलिलस्य मध्ये पर्यपश्यत् । यद्वा - यत् यदा प्रजापतिः सरिरस्य मध्ये पर्यपश्यत् परितः इतस्ततः पृथिवीप्रतिलम्भायापश्यत् । तदानीं उर्वीं पृथिवीं यदनुसारेण अपश्यत् । ब्राह्मणं च भवति - 'सोपश्यत् पुष्करवर्णं तिष्ठत् । सोमन्यत । अस्ति वैतत् । यस्मिन्निदमधितिष्टति' इति तत् पुष्करस्य पर्णं आयतनात् सलिलस्य स्थानात् पाताळात् जातं पृथिव्याः प्रथनं प्रथनस्थानं हरामि । ब्राह्मणं च - 'तत्पुष्करपर्णेऽप्रथयत्'4 इति ॥

Mantra

२२२

10 अथ शर्कराः - याभिरिति त्रिपदया विराजा ॥ जगतो जङ्गमस्य स्थावरस्य च प्रतिष्ठां उर्वीं पृथ्वीं विश्वजनस्य भर्त्रीं धात्रीं इमां प्रजापतिर्धाता अदृंहत् अविचलां स्थापितवान् ।
ब्राह्मणं च - 'तां शर्कराभिरदृहंत्' इति । ताश्शर्कराः नः अस्माकं शिवाः सुखहेतवः सन्तु । सर्वा अपि याश्चायतनात् गृहीता याश्चान्या याभिश्च पूर्वं पृथिवीमदृंहत् ॥

Mantra

२२२

11 अथ हिरण्यशकलम् - अग्ने रेत इति त्रिष्टुभा ॥ अत्र ब्राह्मणम् - 'आपो वरुणस्य पत्नय आसन् । ता अग्निरभ्यध्यायत् । तास्समभवत् । तस्य रेतः परापतत् । तद्धिरण्यमभवत्'5 इति । तदुच्यते - अग्ने रेतो हिरण्यं चन्द्रं आह्लादनं अद्भ्यस्संभूतं 'आपो वरुणस्य पत्नयः'5 इति ब्राह्मणप्रसिद्ध्यैवमुक्तम् । अमृतं अमृतत्वहेतुभूतं प्रजासु तत् सम्भरणम् । प्रजानां हितार्थं तत्सम्भरणं कुर्वन् तत् उत्तरतो निधाय उत्तरत उपास्य । ब्राह्मणं च' अति प्रयच्छति । आर्तिमेवाति प्रयच्छति'5 इति पापतरणार्थं भवति ॥

Mantra

२२२

12 अथाश्वत्थम् - अश्वो रूपमिति त्रिष्टुभा ॥ यत् यदा त्वं अश्वो भूत्वा रूपं च तदीयं कृत्वा अश्वत्थे अतिष्ठः देवेभ्यो निलाय निर्गम्य संवत्सरं अश्वत्थे स्थितवान् । तत्ते न्यक्तमित्यादि । गतम् । ब्राह्मणम् - 'अग्निर्देवेभ्यो निलायत । अश्वो रूपं कृत्वा' । इत्यादि । निलायेति निपूर्वादयतेर्ल्यपि छान्दसो वर्णविकारः । 'उपसर्गस्यायतौ' इति लत्वम् । यद्वा - निरर्थे निशब्दः निपूर्वाल्लीयतेर्ल्यपि 'विभाषा लीयतेः' इत्यात्वम् ॥

Mantra

२२२

13 अथोदुम्बरम् - ऊर्जः पृथिव्या इति त्रिष्टुभा ॥ हे वनस्पते! ऊर्जः अन्नमर्थाद्धेतोः रसाद्वा । पृथिव्या अधि उत्थितोसि उपरि प्ररूढोसि । स त्वमस्माभिच्छिन्नोपि शतवल्शाः बहुप्ररोहो विरोह । वयं च त्वया हेतुना इषमूर्जं च इषा अन्नेन वा मदन्तः माद्यन्तः । यद्वा - मदन्तः कर्मद्वारेण भजमानाः । मन्दतेर्गतिकर्मणः व्यत्ययेन नुमभावः परस्मैपदं च । रायो धनस्य पुष्ट्या इषा अन्नेन च सम्मदेम सम्यक् मोदेमहि ॥

Mantra

२२२

14 अथ पर्णम् - गायत्र्येति द्वाभ्यां त्रिष्टुब्भ्याम् ॥ ब्राह्मणं च भवति - 'तं गायत्र्याहरत्'6 इत्यादि । कथमस्य पर्णत्वमित्याह - यत् यस्मात् अयं तव पर्णाज्जातः तस्मात् पर्णस्तव परिणाम डति यावत् तस्मात् पर्णं पलाशं आहरामि सोमपीथस्य सोमपानस्य लाभार्थम् ॥

Mantra

२२२

15 अथ द्वितीया - देवानामिति ॥ अत्र ब्राह्मणम् - 'देवा वै ब्रह्मन्नवदन्त । तत्पर्ण उपाशृणोत्' इत्यादि । तदिदानीं आह - देवानां ब्रह्मवादं वदतां यत् यस्मात्त्वं उपाशृणोः समीपे स्थितः श्रुतवानसि तस्माद्धेतोस्त्वं सुश्रवा नाम श्रुतोसि ख्यातोसि तस्मात् ब्रह्मवर्चसं मामाविशतु इति । अनेनाभिप्रायेण तत् पर्णाख्यं साधनं सम्भरन् तत् ब्रह्मवर्चसं साक्षात् अवरुन्धीय अव्यवधानेन वर्धयेय ॥

Mantra

२२२

16 अथ शमीम् - यया त इत्यनुष्टुभा ॥ यया शम्या ते तव सृष्टस्याग्नेः सृष्ट्यनन्तरे भासमानस्य हेतिं दाहात्मिकां हिंसां प्रजापतिरशमयत् । तामिमां शमीं अप्रदाहाय तव शान्त्यै च हरामि । यद्वा - ते इति तृतीयास्थाने षष्ठी । यया त्वया प्रजापतिरग्नेः सृष्टस्य दाहमशमयत् तामिमां त्वां शमीमप्रदाहाय प्रजानां शान्त्यै सुखाय च हरामीति । ब्राह्मणं च - 'सोऽबिभेत् प्रमा धक्ष्यतीति तं शम्याशमयत्'7 इति ॥

Mantra

२२२

17 अथ विकङ्कतम् - यत्ते सृष्टस्येति त्रिष्टुभा । सतो बृहत्या वा । हे जातवेदः! तव सृष्टस्य यतः प्रजापतिसकाशात् गच्छतः यत् या भाः दीप्तिः । लिङ्गव्यत्ययश्छान्दसः । विकङ्कतं वृक्षं आर्छत् आगच्छत् तया भासा सम्मितः समन्ताद्युक्तः नः अस्माकं उरुं लोकं स्थानं अनु प्रभाहि अनुक्रमेण प्रकाशय ॥

Mantra

२२२

18 अथाशनिहतस्य वृक्षस्य - यत्त इति त्रिष्टुभा ॥ प्रथमः पादश्चतुरक्षराभिक्रान्तः । जातवेद इत्यस्य सर्वानुदात्तत्वात् द्वितीयपादादित्वं नेष्यते । हे जातवेदः! तव तान्तस्य अभिपीडितस्य यद्धृदयं मरुत आच्छिन्दन्, तदेवाह । अद्भिस्तमयित्वा अद्भिश्शमयित्वा यत एवमकुर्वन् मरुतः एतत्ते हृदयं अशनेः रूपेण स्थितम् । कर्मणि वा षष्ठी । तत् अशन्यात्मना परिणतं तदीयं सम्भरामि । अशनिहतवृक्षसम्भरणे ब्राह्मणं च – 'तस्य तान्तस्य हृदयमाच्छिन्दन् । साऽशनिरभवत्'7 इति । तस्माद्धे अग्ने! इह कर्मणि सात्मा सहृदयः च भव ॥

Mantra

२२२

19 चित्रियस्य अश्वत्थस्य तिस्रस्समिधः आद्यास्सपलाशाः प्रादेशमात्र्यः त्रिभागवत्यो विवर्तर्यति - चित्रियादिति त्रिष्टुभा ॥ ग्रामादिचिह्नभूतः प्रसिद्धोऽश्वत्थश्चित्रियः । तस्मात् संभृताः बृहत्यः पूजिताः शरीरं अभि लक्षीकृत्य संस्कृताः परिष्कृताः स्थ संस्कृतशरीरा इत्यर्थः । प्रजापतिना यज्ञमुखेन यज्ञात्मना प्रजापतेः मुखप्रदेशत्वेन प्रशस्ताः 'सर्वं वा मुखमुच्यते'इति यज्ञ एव यज्ञमुखमित्युच्यते । एताः तिस्रः समिधः प्रजात्यै प्रजननाय भवन्ति प्रजानाम् । कथमित्याह - त्रिवृद्भिः अन्यूनातिरिक्ताभिः अग्निभिः मिथुनीभूताः प्रजात्यै भवन्ति प्रजानामिति ॥

Mantra

२२२

20 शमीगर्भस्य अश्वत्थस्यारणी अभिमन्त्रयते - अश्वत्थादिति प्रस्तारपङ्क्त्या ॥ अश्वत्थात् अश्वत्थस्थितात् हव्यवाहात् अग्नेः । 'सोश्वत्थे संवत्सरमतिष्ठत्'7 इति ब्राह्मणम् । तस्मात् जातां अग्नेः तनूं शरीरं शरीरस्थानीयामरणिं अरण्यात्मिकां तनूं अग्नेराधारत्वात् । यद्वा - अश्वत्थाद्धव्यवाहाधारभूताज्जातामरण्यात्मिकां अग्नेस्तनूं यज्ञियां यज्ञार्हां सम्भरामि शान्तयोनिं शान्ता योनिरस्यामिति शान्तयोनिः कारणं अनभिव्यक्तकारणरूपां तनूं शमीगर्भं शम्या गर्भस्थानीयं शमीवेष्टिताश्वत्थप्रभवत्वात् । अग्नये प्रजनयितवे प्रजननार्थम् । 'तुमर्थे सेसेन्' इति तवेन्प्रत्ययः । 'तवै चान्तश्च' इति गतेः प्रत्ययादेश्च युगपदुदात्तत्वम् ॥

Mantra

२२२

21 तथाविधे अरणी आहरति - यो अश्वत्थ इत्यनुष्टुभा ॥ सामर्थ्याच्चेदमाहरणमभिमन्त्रणात् पूर्वं द्रष्टव्यम् । शमीगर्भो योऽश्वत्थः
त्वे त्वयि आरुरोह कारणभूतेन त्वयिवर्तते । सचा समवायेन । सचतेः क्विप् 'सावेकाचः' इति व्यत्ययेन न प्रवर्तते । यद्वा - सचत इति सचा पचाद्यच् 'सुपां सुलुक्' इत्याकारः वृषादिर्द्रष्टव्यः निपातो वा आद्युदात्तः सहार्थे वर्तते योश्वत्थः शम्या सह त्वयि कारणत्वेनारुरोहेति, तं तादृशाश्वत्थविकारं अरण्यात्मकं ते त्वदर्थं आहरामि ब्रह्मणा अनेन मन्त्रेण । अनेनाधेयोग्निरुच्यते यज्ञियैः यज्ञार्हैः केतुभिः दीप्तिभिः सह तादृशदीप्तिहैतुत्वात्तादृशारण्याहरणस्य ॥

Mantra

२२२

22 सम्भारानेकत्र निदधाति - यं त्वेति त्रिष्टुभा ॥ हे जातवेदः! यं त्वा समभरन् सम्भारैः सम्यक् भृतवन्तः ऋत्विगादयः सम्भारिणं त्वां कृतवन्तः भूतेषु भूतजातेषु यथा शरीरं न्यक्तं निक्षिप्तं भवति । भूतानां शरीरवत्त्वमिव तव सम्भारवत्त्वमिति भावः । सः त्वं तथा सम्भृतः सम्भृतसम्भारः प्रजाभ्यः प्रजार्थं शिवः सीद हेतुतया आस्व । नः अस्माकं च उरु विस्तीर्णं
लोकं स्थानं अनुनेषि अनुक्रमेण प्रापय विद्वान् कर्तव्यज्ञः ॥

Mantra

२२२

23 दर्व्या ब्रह्मौदनं जुहोत्यभिमन्त्रयते वा - प्रवेधस इति उपरिष्टाज्ज्योतिषा त्रिष्टुभा ॥ प्रवेधसे विधात्रे प्रकृष्टानां श्रेयसां लोकानां वा धात्रे । प्रशब्दोऽसमस्त एव विशेषणं वा प्रारम्भमाचष्टे । मेध्याय अस्माभिस्संगन्तव्याय कवये विदुषे वृषभाय श्रेष्ठाय वृष्णे कामानां वर्षुकाय ब्रह्मणे वन्दारु वन्दनशीलं वचः प्रारम्भार्हं (इति शेषः) । तस्मात्तमेव वन्दामहे । तेषामस्माकं यतो भयं तत् सर्वमभयहेतुः अस्तु । यतो भयमन्येषां तन्नोऽस्माकं मा भूत् । ये पुनः हेड्याः क्रोधनाः देवा अपि अस्माकं भयहेतवः तान् अवयजे अपनयामि अपनीतक्रोधान् करोमि । 'कृत्यल्युटो बहुलम्' इति हेडतेः कर्तरि ण्यत् वृषादिर्द्रष्टव्यः । यद्वा - हेडने साधवो हेड्याः । 'यतोऽनावः' इत्याद्युदात्तत्वम् । यद्वा - अव रक्ष अस्मान् देवांश्च ईड्यानिहास्मिन्कर्मणि यज पूजय । 'ईडवन्दवृशंस'इत्याद्युदात्तत्वम् ॥

Mantra

२२२

24 चित्रियस्याश्वत्थस्य तिस्रस्समिध आदधाति - समिधाऽग्निं दुवस्यतेति तिसृभिर्गायत्रीभिः ब्राह्मणस्य ॥ तत्र प्रथमा - 'अन्नपते' इत्यत्र व्याख्याता । हे ऋत्विग्यजमानाः! समिधाऽग्निं दुवस्यत परिचरत । घृतैः एनं बोधयत दीपयत अतिथिमिव पूजनीयम् । अस्मित् हव्या हव्यानि आजुहोतन इति ॥

Mantra

२२२

25 अथ द्वितीया - उप त्वेति ॥ हे अग्ने त्वां हविष्मतीः हविष्मत्यः ब्रह्मौदनसम्पृक्ताः घृताचीः घृताच्यः घृताञ्चनाः घृतसम्पृक्ताः। उभयत्रापि 'वा छन्दसि' इति पूर्वसवर्णदीर्घत्वम् । ईदृश्यः समिधः उपयन्तु उपगच्छन्तु । त्वं च ताः हर्यत हर्य प्रतिगृहाण । हर्य गतौ, वचनव्यत्ययः । यद्वा - हे हर्यत! भजनीय! । औणादिकोऽतच्प्रत्ययः । ता मय मदीयाः समिधो जुषस्व सेवस्व प्रीत्या वा स्वीकुरु ॥

Mantra

२२२

26 अथ तृतीया - तं त्वेति ॥ हे अङ्गिरः! अङ्गनादिगुणयुक्त । हे बृहच्छोचाः! बृहद्दीप्ते! । छान्दसं दीर्घत्वम् । यद्वा - भवेत्यध्याह्रियते । हे यविष्ठ्य! युवतम! हविषां वा मिश्रयितृतम! । स्वार्थिक इष्ठन्नन्ताद्यत् । यविष्ठेषु वा भव! । दिगादिर्द्रष्टव्यः । तं तादृशं त्वां समिद्भिर्धृतेन च वर्धयामसि वर्धयामः । 'इदन्तो मसि' ॥

Mantra

२२२

27 राजन्यस्यादधाति - समिध्यमान इति तिसृभिस्त्रिष्टुग्भिः ॥ प्रथमा - अयं अग्निः समिध्यमानः दीप्यमानः प्रथमः आद्यः प्रथमानो वा नु क्षिप्रं पादपूरणे वा धर्मो धारयिता विश्वस्य विश्ववारः विश्वं वरणीयं यस्य सः सर्ववरिष्ठः विश्वे वाराः काला वा यस्य स विश्ववारः नित्यः । शोचिष्केशः शोचींषि ज्वालाः केशस्थानीया यस्य । घृतनिर्णिक् घृतरूपः घृताधीनरूपसमृद्धिः घृताधीनशुद्धिर्वा । णिजिर् शौचपोषणयोः, भावे क्विप् । पावकः सर्वस्य सुयज्ञः शोभमानो यज्ञो येन । 'नञ् सुभ्याम्'इत्युत्तरपदान्तोदात्तत्वम् । ईदृशोऽयं देवान् यजथाय देवानां यागाय । कर्मणि षष्ठी व्यत्ययेन न प्रवर्तते । अक्तुभिः व्यक्तिहेतुभिस्स्वतेजोभिः समज्यते सम्यगक्तः क्रियते, महाप्रकाशः क्रियत इति यावत् ॥

Mantra

२२२

28 द्वितीया - घृतप्रतीक इति ॥ अयं अग्निः घृतप्रतीको धृतोपक्रमः घृतयोनिः घृतकारणः घृतैस्समिद्धः संदीपितः ईदृशोऽयं अस्यान्नमपि घृतम् । इदानीं प्रत्यक्षवदुच्यते - हे अग्रे! धृतप्रुषः घृतस्य पोषयित्र्यः सेक्त्र्यः घृतवाहिन्यो वा सरितः सद्यः त्वां वहन्ति धारयन्ति । यद्वा - त्वां प्रवहन्ति । तस्मात् घृतमस्माभिर्दत्तं पिबन् सुयजा शोभनयजमानेन यागेन देवान्यक्षि यज पूजय 'बहुलं छन्दसि'इति शपो लुक् ॥

Mantra

२२२

29 तृतीया - आयुर्दा इति ॥ व्याख्यातेयम् 'त्वमग्ने रुद्रः' इत्यत्र । हे अग्ने! हविषो जुषाणः प्रियमाणः सेवमानो वा घृतमतीको घृतयोनिः त्वमस्मभ्यमायुषो दाता एधि भव । किञ्च - मधु मधुरसं चारु स्वादु चरणशीलं गव्यं गोविकारं घृतं पीत्वा पिता पुत्रमिव इमं यजमानं अभिरक्षतात् आभिमुख्येन रक्षेति ॥

Mantra

२२२

30 वैश्यस्यादधाति - त्वामग्ने इति जगतीभिस्तिसृभिः ॥ तत्र प्रथमा - हे अग्ने! त्वां समिधानं संदीप्यमानम् । 'बहुलं छन्दसि'इति शपो लुक् । हे 'यविष्ठ! युवतम! मिश्रयितृतम! वा हविषां देवैः । देवा द्युलोकनिवासिनः ऋत्विजो वा दूतं कार्याणां निर्वोढारं हव्यवाहं हविषो वोढारं चक्रिरे । उरुज्रयसं उरूणां महतामप्यभिभवितारं उरूणि वा ज्रयांसि अभिभवनानि यस्य । जृ अभिभवे, 'परादिश्छन्दसि' इत्युत्तरपदाद्युदात्तत्वम् । धृतयोनिं घृतयोनिकं उदकस्य कारणं वा त्वेषं
दीप्यमानं, कदा आहुतं आहुत्याराधितं ईदृशं त्वां चक्षुर्दधिरे देवाः चक्षुस्स्थानीयं कृतवन्तः, क्व चोदयन्वति चोदकः विधिः तद्वति चोदिते कर्मणि । चोदयद्वतीति वक्तव्ये नकारश्छान्दसः, लुप्तायामपि वा विभक्तौ 'उगिदचाम्'इति सुप् प्रवर्तते । यद्वा - चोदयतेरौणादिकेऽप्रत्यये चोदयशब्दान्मतुपि नलोपे 'अनो नुट्'इति नुट् । यद्बा - पचाद्यजन्ताच्चोदयशब्दात् मतुपि नकारोपजनः । यद्वा - देवास्त्वां दूतं चक्रिरे चक्षुस्स्थानीयं दधिरे च, क्व उदयन्वति उदयवति फलवति कर्मणि । पर्वूवन्नकारोपजनः ॥

Mantra

२२२

31 द्वितीया - त्वामग्ने प्रदिव इति ॥ हे अग्ने! प्रदिवः प्राचीने काले । प्रदिव इत्यकारान्त इत्येके । यद्वा - प्रगतं द्यौः प्रदिवं तत्र प्रदिवे काले । 'अच्'इति योगविभागादचि समासान्ते 'परादिश्छन्दसि'इत्युत्तरपदान्तोदात्तत्वम् । सर्वया पुराणमर्थमाचष्टे । घृतेन सुषमिधा सुसमिन्धनेन आहुतं आहवनेन तर्पितं समीधिरे संदीपयन्ति । के सुम्नायवः सुम्नं सुखं धनं वा आत्मन इच्छन्तः । 'क्याच्छन्दसि'इत्युप्रत्ययः, 'देवसुम्नयोर्यजुषि'इति दीर्घत्वम् । स त्वं ओषधीभिर्वावृधानः वर्धमानः 'बहुलं छन्दसि'इति शपः श्लुः; 'तुजादीनाम्'इत्यभ्यासस्य दीर्घत्वम् । उक्षितः आहुत्यादिभिस्सिक्तः तर्पितो वा । उरुज्रयांसि महाभिभवशक्तीनि पार्थिवानि पृथिव्यां भवानि रक्षांसि वितिष्ठसे वितिष्ठस्व अधितिष्ठ विशिष्टानि वा स्थापय । 'समवप्रविभ्यस्स्थः'इत्यात्मनेपदम् । अथ स्वरानुरोधादन्यथा व्याख्यायते - ज्रयांसि बाधकानि पार्थिवानि उरूणि महान्ति वितिष्ठस्व । 'सुपां सुलुक्'इति विभक्तेर्लुक् क्रियाविशेषणं वा ॥

Mantra

२२२

32 अथ तृतीथा - घृतप्रतीकमिति ॥ घृतप्रतीकं घृतारम्भं ऋतस्य वज्रस्य यज्ञस्य सत्यस्य वा धूर्षदं धुरि सीदन्तं निर्वोढृतया अग्निं मित्रंन मित्रमिव समिधानः संदीपयन् ऋञ्जते अलङ्करोति । ऋज भर्जने भौवादिकः । व इति ऋत्विग्यजमानावुच्येते युष्माकमृतस्येति, युष्माकं वा मध्ये कश्चित् समिधान इति । स चाग्निः इन्धानः अस्माकं धियं दीपयन् अक्रः कैश्चिदप्यनपक्रान्तः । क्रमेः कर्मणि छान्दसो डः, उञ्छादिर्द्रष्टव्यः । विदथेषु यज्ञेषु दीद्यत् दीप्यमानः । दीद्यतिर्दीप्तिकर्मा । शुक्रवर्णो शुक्लवर्णां निर्मलरूपां धियं प्रजां कर्म वा नः अस्माकं उद्यसते उद्यच्छते । 'समुदाञ्भ्यः'इत्यात्मनेपदं 'सिब्बहुलं लेटि'इति सिप् । उकारोऽवधारणार्थः शुक्रवर्णमेवेति ॥

Mantra

२२२

33 उतरेण गार्हपत्यायतनं कल्माषमजं बध्नाति । सोऽग्निरूपेण
स्तूयते - प्रजा अग्ने संवासयेत्यनुष्टुभा ॥ हे अग्ने! अजात्मन् अस्माकं प्रजाः संवासय सम्यक्सुखिताः आवासय आशाः देशः दिग्वासिनश्च संवासयेत्येव । पशुभिस्सह पशूंश्चास्माकं संवासय । राष्ट्राणि जनपदांश्च अस्मै यजमानाय आधेहि विधेयानि कुरु यानि चान्यानि सवितुर्देवस्य सवे प्रेरणायां आसन् सन्ति प्रेरणीयत्वेन वर्तन्ते तानि चास्मा आधेहि । छान्दसो लुङ् 'सवजवौ छन्दसि' हति सदशब्दोऽन्तोदात्तः ॥

Mantra

२२२

34 अरणी अध्वर्युणा दीयमाने यजमानः प्रतीक्षते - मही विश्पत्नी इति त्रिष्टुभा ॥ मही महत्यौ महनीये । 'वा छन्दसि'इति पूर्वसवर्णदीर्घत्वम् । विश्पत्नी विश्पत्न्यौ विशां प्रजानां पालयित्र्यौ । अयस्मयादित्वेन भत्वाज्जश्च्त्वाभावः । यद्वा - विश्वस्य पालयित्र्यौ (?) अन्तर्वत्नी गर्भिण्यौ 'अन्तर्वत्पतिवतोर्नुक्'इति नुगोकारौ, जन्यं जनयितव्यं गर्भस्थं जातवेदसं जातानां वेदितारं अध्वराणां यज्ञानां पुरोगां अग्रगामिनीं जनयथः जनयतम् । पञ्चमो लकारः, जनसनखनाम्'इति विट् 'विड्वनोः' इत्यात्वम् ॥

Mantra

२२२

35 अरणी प्रतिगृह्णाति यजमानः - आरोहतमिति जगत्या ॥ हे अरणी! मम दशतं दशवर्गात्मिकाः । 'पञ्चद्दशतौ वर्गे वा'इति निपात्यते, शक्वरीः शक्तिविशेषशालिनीः अङ्गुलीः आरोहतम् । शकेः क्वनिपि 'वनोरच'इति ङीब्रेफौ । हे अग्ने! त्वमपि ममाङ्गुलीरारोह, ऋतेन यज्ञेन आयुषी वर्चसा बलेन चास्मभ्यं देयेन सह आरोह । किञ्च - तथा त्वमारोह यथा अहं वयं ज्योक् दीर्घकालं जीवन्तः उत्तरामुत्तरां समां उत्तरस्मिन्नुत्तरस्मिन्वत्सरे अविच्छेदेन दर्शपूर्णमासं यज्ञं चान्यं पशुचातुर्मास्यज्योतिष्टोमादिलक्षणं यजै यजेमहि । उभयत्रापि वचनव्यत्ययः । यद्वा - जीवन्त इति वचनव्यत्ययः, जीवन् । औणादिको वा जवितेर्वसन्तादिवत् अच्प्रत्ययः, वृषादिर्द्वष्टव्यः । यजेर्लेटि 'वैतोन्यत्र'इत्यैकारः, 'अदुपदेशात् 'इति लसार्वधातुकानुदात्तत्वे धातुस्वरः ॥

Mantra

२२२

36-37 प्रतिगृह्यारणिमभिमन्त्रयते यजमानः - ऋत्वियवती इति द्वाभ्याम् ॥ प्रथमा जगती विस्तृतपदा , द्वितीया विषमपदा, अतिजगती बृहती वा ॥ हे ऋत्वियवती! अरणी! ऋतुः प्राप्तोऽस्य ऋत्वियोऽग्निः 'छन्दसि'इति घसिः, तद्वत्यौ प्रजननाभिमुखगर्भवत्यौ आमन्त्रिताद्युदात्तत्वम् । युवां अग्निरेतसौ स्थः अग्निर्गर्भस्थरेतस्स्थानीयो ययोस्ते युवां गर्भं दधाथां ते तादृश्यौ गर्भवत्यौ वां युवां अहं ददे गृह्नामि, तत्सत्यं न मित्थ्या यद्वीरं पुत्रं गर्भे बिभृथः धारयतः यच्च वीरं एव जनयिष्यथः ते तादृश्यौ युवां प्रातः प्रजनिष्येथे अग्निना वीरेण प्रजावत्यो भविष्यथः । मत् मदर्थं 'सुपां सुलुक्'इति चतुर्थ्या लुक्, हेतौ वा पञ्चमी, मत्तो हेतोः ते प्रजाते अग्निना वीरेण प्रजावत्यौ मा मामपि प्रजादिभिः प्रजनयिष्यथः, स्वर्गे च लोके भागित्वेन ॥

Mantra

२२२

38 अथ यजमानो व्रतमुपैति, वाचं च यच्छति - अनृतादिति । गायत्रीप्रकारोऽयं, यजुरित्येके ॥ अनृतात् अव्रतत्वादनग्नित्वाद्वा, सत्यं व्रतित्वं अग्निमत्त्वं वा उपैमि मानुषात् मनुष्यमात्रत्वात् दैव्यं देवार्हत्वं उपैमि दैवीं संस्कृतां वाचं यच्छामि मयि दैवीमेव वाचं वदामि, ततोऽवगम्यते सर्वकर्मकाले ब्राह्मणेन नापभाषितव्यमिति ॥

Mantra

२२२

39 शल्कैरेतां रात्रिं एतमग्निमिन्धान आस्ते - शल्कैरित्यनुष्टुभा ॥ शल्कैः शकलैः एतां रात्रिं अग्निमिन्धानः दीपयन् उभौ लोको इमं चामुं च अहं सनें सनेयं सम्भजेयम् 'अमो मश्'। ततः उभयोर्लोकयोः ऋद्ध्वा भूत्वा अहं मृत्युमतितरामि ॥

Mantra

२२२

40 तस्मिन्नुपव्युषमरणी निष्टपति - जातवेद इति त्रिष्टुभा अयं ते योनिरित्यनुष्टुभा च ॥ तत्र प्रथमा - हे जातवेदः! जातानां वेदितः! अग्ने! ब्रह्मौदनिक! भुवनस्य भूतजातस्य यत् रेतः कारणं तत् इह अनयोररण्योः सिञ्च निषिंञ्च यत् रेतः तपसां तपनात् परिरम्भणस्थानीयात् जनिष्यते प्रादुर्भविष्यति तदनयोस्सिञ्च । पुनश्च रेतो विशेष्यते - यदा अस्मा अग्निः शमीगर्भात् अश्वत्थात् हव्यवाहं हविषां वोढारं अग्निं अधिजनयन् सर्वस्य भूतजातस्य मयोभूः मयसः सुखस्य भावयिता भवति । अधिरनर्थकः । यद्वा - ईदृशमग्निं जनयन् अत एव मयोभूः भुवनस्य भूतजातस्य अधि आधिपत्ये यो भवति अनेन समस्तोपकारकेणात्मना यो जनिष्यते तस्य कारणं रेतः एतयोस्सिञ्चेति ॥

Mantra

२२२

41 अथ द्वितीया - अयं ते योनिरिति ॥ एषा च 'उप प्रयन्तः' इत्यत्र व्याख्याता । हे अग्ने! अयं ते तव ऋत्वियः ऋतुप्रायप्राप्तो योनिः कारणं यतो जातः त्वं अरोचथाः तं जानन् आत्माधिकारं विद्वान् आरोह अथ आरुह्य च नः अस्माकं रयिं वर्धय इति ॥

Mantra

२२२

42 गार्हपत्यादीनामायतनमुद्घन्ति - अपेतेति त्रिष्टुभा ॥ इयं चाग्निकाण्डे व्याख्याता । अपेत इतस्स्थानादपगछत वीत विदूरं गच्छत' विसर्पत च परस्परं विश्लिष्टा गच्छथ । ये यूयं अत्र स्थाने पुराणाः पुरातनाः ये च नूतनाः इदानींतनाः यस्मात् इदमवसानं स्थानं पृथिव्यास्संबन्धि पृथिवीमात्राद्वा विकृष्य अस्मै यजमानाय अदात् दत्तवान् यमः नियन्ता विश्वस्य । पितरः च इमं लोकं अवकाशं अस्मै यजमानाय अग्न्याधारत्वेन अक्रन् कृतवन्त इति ॥

Mantra

२२२

43 सिकता निवपति - अग्नेर्भस्मासीति यजुषा ॥ इदमपि तत्रैव व्याख्यातं 'अपेत वीत'13इत्यत्रैव । अग्नेर्भस्म दीप्तिहेतुस्त्वं असि । तथा अग्नेः पुरीषं पूरणं पालनं वा त्वं असि इति ॥

Mantra

२२२

44 अथोषा निवपति - संज्ञानमिति यजुषा ॥ इदमपि तत्रैव व्याख्यातम्13 । संज्ञानं सम्यक् ज्ञानहेतुः कामधरणं कामानां धारकं च असि, ते तव यत् कामधरणं कामधारणसामर्थ्यं तत् मयि अपि भूयात् इति ॥

Mantra

२२२

45 अथ वानस्पत्यान् संसृजति - सं व इति द्वाभ्यां गायत्र्यनुष्टुब्भ्याम् । तत्र प्रथमा - वः युष्माकं हृदयानि संसृजामि परस्परमुपरक्तानि करोमि । मनः च वः युष्माकं संसृष्टमस्तु । प्राणः च वः युष्माकं संसृष्टोऽस्तु परस्परोपकारस्वभावोऽस्तु ॥

Mantra

२२२

46 द्वितीया - सं या व इति ॥ व्याख्यातेयं तत्रैव13 । वः युष्माकं याः प्रियाः तनुवः ताः संसृज्यन्ताम् । हृदयानि च प्रिया प्रियाणि वः युष्माकं संमृज्यन्ताम् । वः युष्माकं आत्मा च सम्प्रियोऽस्तु । मम अपि च तमुवः तनवः सं प्रियाः सन्त्विति ॥

Mantra

२२२

47 कॢप्तिसामनसीभ्यामग्नीन् यजमान उपतिष्ठते - कल्पेतामिति द्वाभ्यामनुष्टुबस्तारपङ्क्तिभ्याम् ॥ व्याख्याते चैते अग्निकण्डे 'मधुश्च' इत्यत्र । तत्र प्रथमा - कल्पेतां कल्पयेतां द्यावापृथिव्यौ ।
आपश्च ओषधयश्च कल्पन्तां अग्नयश्च पृथक्कल्पन्तां सव्रताः समानकर्माणः मम ज्यैष्ठ्यार्थमिति ॥

Mantra

२२२

48 द्वितीया - ये अग्नयः समनसः समानमनस्काः द्यावापृथिवी द्यावापृथिव्योः अन्तरा मध्ये सन्ति वासन्तिकावृतू अभितः कल्पयन्तः ते त्वामभितस्संविशन्तु इन्द्रं देवा इवेति ॥

Mantra

२२२

49 गार्हपत्यमादधाति - दिवस्त्वेत्यनुष्टुभा उष्णिहा वा ॥ दिवो वीर्येण बलविशेषेण वृष्ट्यादिसम्पादनरूपेण पृथिव्या महिम्ना माहात्म्येन सस्यादिकारणत्वलक्षणेन अन्तरिक्षस्य पोषेण पुष्टिहेतुत्वेन सहितं अत एव सर्वपशुं सर्वषां पशूनां स्वामित्वेन सम्बन्धिनं आदधे ॥

Mantra

२२२

50 जातमग्निमञ्जलिनाऽभिगृह्णाति - अजीजनन्निति त्रिष्टुभा ॥ अजीजनन् अजनयत् अमृतं अमरणं मर्त्यासः मरणधर्माणो मनुष्याः ऋत्विजः । 'आज्जसेरसुक्'। अस्रेमाणं अस्रवणशीलम् । सृ गतिशोषणयोः । अगम्यमशोषणीयं वा । तरणिं तारकं दुःखेभ्यः । वीडुजम्भं दृढजम्भनं दश स्वसारः सहोत्पन्नत्वेन स्वसृकल्पाः अग्रुवः । अङ्गे'कुप्रत्यये नकारलोपे च अग्रुवः । तत एव उलिप्रत्यये अङ्गुलिः । समीचीः समीच्यः सहाञ्चन्त्यः पुमांसं पावनमग्निं जातं अभि संरभन्तां अभितस्संगृह्णन्तु ॥

Mantra

२२२

51 जातं यजमानोऽभिप्रणिति - प्रजापतेस्त्वेति जगतीप्रकारेण पञ्चपादेन ॥ आयुष इति चतुर्थपादान्तः । प्रजापतेः प्राणेन त्वां अभिप्राणिमि न मदीयेन । उपरिश्वासकरणमभिप्राणनम् । एवं पूष्ण एव पोषेण पुष्ट्या त्वामभिप्राणिमि । व्यत्ययेन प्रथमा । वर्चसे बलाय जीवात्वै जीवनौषधाय पुण्याय च त्वामभिप्राणिमीति ॥

Mantra

२२२

52 आहवनीयमाधीयमानमभिमन्त्रयते यजमानः - अहं त्वदस्मीति त्रिष्टुभा ॥ हे अग्ने! अहं त्वत् त्वत्तो हेतोः अस्मि यदा त्वमासीः तदाऽस्म्यहं यदा त्वं नासीः तदा अहं अजातकल्पो नास्म्येव । त्वं च मदसि मत्तो हेतोर्जायसे । एतत्प्रसिद्धमेवेति दर्शयितुं एतत् इत्युक्तम् । एवमुक्तेन प्रकारेण मम योनिः कारणं त्वं असि तव अपि योनिः अहं अस्मि । यस्मादेवं तस्मात् ममैव बन्धुः सन् मदीयानि हव्यानि वह यथा पुत्रः पित्रे इष्टमाचरति लोककृत् स्थानकृत् पुण्येषु लोकेषु । यद्वा - सत्पुत्रः पित्रे लोककृद्भवति एवं पितुः पालयितुर्ममैव फलमावेक्ष्य हव्यानि वह । हे जातवेदः! जातानां वेदितः! जातधनादि वा ॥

53 गार्हपत्यमाधीयमानमनुमन्त्रयते यजमानः - सुगार्हपत्य इति त्रिष्टुभा ॥ हे अग्ने! सुगार्हपत्यः । 'गृहपतिना संयुक्ते ञ्यः'। शोभनं गृहपतिसंयुक्तत्वं यस्य शोभनगृहपतिलाभात् । 'नञ् सुभ्याम्'इत्युत्तरपदान्तोदात्तत्वम् । अरातीः अदात्रीः शत्रुजातीः विदहन् विविधं दहन् उषसः उदयान् अहोरात्रा लक्ष्यन्ते श्रेयसीश्श्रेयसीः उत्तरोत्तरश्रेयसीः सर्वप्रकारप्रशस्यतराः दधत् धारयन् उत्पादयन् सपत्नान् भ्रातृव्यान् पापात्मकांश्च अपबाधमानः अपनुदन् रायो धनस्य पोषं पुष्टिं इषमूर्जं रसं च क्षीरादि अस्मासु धेहि स्थापय भोगाय ॥

Mantra

२२२

54 आहवनीयाधानार्थं व्रजन्ति - इमा इति त्रिष्टुभा ॥ हे जातवेदः! इमा रायो धनानि प्रजादिलक्षणास्सर्वा अपि मामुपतिष्ठन्तु । उ इति पादपूरणे अवधारणे वा । आभिः प्रजाभिः आत्मीयभूताभिः इहैव जन्मनि त्वत्प्रसादात् संवसेय सह वसेयं व्यत्यतेनात्मनेपदम् । किञ्च - इह उ इहैव एवमाभिः संवसति मयि इडा गौर्वाग्यशो वा पशवो वा तिष्ठतु विश्वरूपी नानाप्रकाररूपा सर्वात्मना मयि तिष्ठतु । गौरादिर्द्रष्टव्यः । त्वमपि तादृशस्य अस्मदीयस्थ वसोः धनसमूहस्य मध्ये दीदिहि दीप्यस्व स्वामित्वेन वर्तस्व ॥

Mantra

२२२

55 आहवनीयमुद्यच्छति - ओजेस इत्यादिभिः । प्रथमा ककुप् । उष्णिक् द्वितीया । त्रिष्टुप्तृतीया ॥ हे अङ्गे! ओजसे तेजसे बलाय दूषणे वर्षित्रे शुष्माय शक्तये आयुषे वर्चसे दीप्तये च त्वां उद्यच्छे उद्गृह्णामि । 'समुदाञ्भ्यः'इत्यात्मनेपदम् । त्वं मे खलु सपत्नानां भ्रातृव्याणां तुर्विता हिंसिताऽसि वृत्राणां वारकाणां च पापानां तुर्विताऽसि । तुर्वि हिंसायां, क्विब्वलोपदीर्घत्वानि ॥

Mantra

२२२

56 द्वितीया - हे अग्ने! यस्ते तव देवेषु महिमा माहात्म्यं स्वर्गात्मकं यश्च तव आत्मा बलं पशुषु सर्वेषु तिर्यगादिष्वपि प्रविष्टः या च तव पुष्टिः यागात्मिका मनुष्येषु ब्राह्मणादिषु पप्रथे प्रथिताऽभूत्, तया पुष्ट्या उपलक्षणत्वात् तेन चात्मना तेन च महिम्ना सहितस्सन्नास्मान् एहि आगच्छ जुषमाणः प्रीयमाणः यद्वा - ताभिर्महिमात्मपुष्टिभिः । वचनव्यत्ययः 'सुपां सुलुक्'इति वा भिसो यादेशः ॥

Mantra

२२२

57 तृतीया - हे जातवेदः! अग्ने! दिवो वा अन्तरिक्षात् वा पृथिव्या वा वातात् वा पशुभ्यो वा ओषधीभ्यो वा यत्रयत्र यतोयतोन्यस्मादपि परिसंबभूव परितः समुत्पन्नोसि । सार्वविभक्तिकस्तल् । ततस्ततः सवस्मात् नः अस्मान् जुषमाणः प्रीयमाणः एहि आगच्छ अस्मत्पार्श्वे वर्तस्व ॥

Mantra

२२२

58 अथ गमनमन्त्राः - प्राचीमिति त्रिष्टुभौ । विक्रमस्वेति च गायत्री । प्रथमा - प्राचीमिति । अग्निकाण्डे व्याख्याता । प्राचीं प्रदिशं प्रधानदिशं अनुप्रेहि अनुक्रमेण विद्वान् स्वाधिकारज्ञः । हे अग्ने! अग्नेस्तवायतनस्याहवनीयस्य पुरः अग्निः पुरस्तात् गन्ता भव इह अस्माकं कर्मणि विश्वा आशाः सर्वा दिशः दीद्यानः दीपयन् विभाहि विविधं भाहि दीप्यस्व । तथा कुर्वंश्च त्वं नः अस्माकं सम्बन्धिने द्विपदे चतुष्पदे च ऊर्जं धेहि देहीति ॥

Mantra

२२२

59 द्वितीया - अग्निरुषसामग्रमनु अग्रे अख्यत् प्रकाशते अहानि चान्वख्यत् प्रथमः प्रधानः जातवेदाः, तं सूर्यस्य पुरुत्रा सर्वान् रश्मीन् अन्वख्यत् । एवं अनुक्रमेण द्यावापृथिवी द्यावापृथिव्यौ आतनान व्याप्तवान् तेजसेति ॥

Mantra

२२२

60 तृतीया - हे अग्ने! विक्रमस्व त्रिषु लोकेषु अप्रतिहतगतिर्वर्तस्व 'वृत्तिसर्गतायनेषु क्रमः'इत्यात्मनेपदम् । महान् खलु असि त्वत्समोऽन्यो महान्नास्तीत्यर्थः । 'आतोटि नित्यम्'इति रुत्वम् । वेदिषत् वेद्यां सीदतीति 'सत्सूद्विष'इति क्विप् । मानुषेभ्यो यजमानेभ्यः यजमानार्थं जागृहि त्रिषु अपि लोकेषु अवहितो भव ॥

Mantra

२२२

61 अभिमन्त्र्याहवनीयमादधाति - यदिदमिति त्रिष्टुभा ॥ यदिदं उषाख्यं दिवो यज्ञियं पृथिव्यां वर्तते यस्माद्धेतोः यस्माच्च अदः कृष्णाख्यं पृथिव्या यज्ञियं दिवि चन्द्रमसि च स्थितमभूत् संविदाने पूर्वविश्लेषकाले समयं कुर्वाणे रोदसी द्यावापृथिव्यौ संबभूवतुः । तयोः रोदस्योः पृष्ठे पृष्ठभूते मध्यप्रदेशे आहवनीयाख्ये जातवोदाः सीदतु अधितिष्ठतु । कथंभूतः प्रजाभ्यः षष्ठ्यर्थे चतुर्थी । प्रजानां तनुवे शरीरार्थम् स्योनः सुखकरः । शं भावयतीति क्विप् 'बहुलमन्यत्रापि'इति णिलुक् ॥

Mantra

२२२

62 आहवनीय मादधाति - प्राणं त्वेति ॥ व्याख्यातप्रायम् । प्राणात्मानं त्वां अमृते अमृतनिमित्तं आदधामि । गतमन्यत् । "यत्ते शुक्र"इत्यादिराहवनीयाधानमन्त्रशेषो घर्मशिरस्सु व्याख्यातः ॥

Mantra

२२२

63 अथ विराट्क्रमैर्यजमान उपतिष्ठते । तत्र गार्हपत्यम् - नर्य प्रजां मे इत्यतुष्टुभा ॥ हे अग्ने! नर्य! नरेभ्यो हित! मे मम प्रजां गोपाय, अमृतत्वाय जीवसे जीवनाय च जातां जनिष्यमाणां च सर्वां प्रजां कीदृशीं सतीं अमृते अमृतत्वहतौ सत्ये प्रतिष्ठितां सत्यप्रधानां कृत्वा रक्षेति ॥

Mantra

२२२

64 अन्वाहर्यपचनमुपतिष्ठते - अथर्वेत्यनुष्टुभा ॥ हे अथर्व! अथर्वणा पूर्वं सृष्ट! यथा 'अथर्वा त्वा प्रथमो निरमन्थत्' इति । 'न ङिसंबुद्ध्योः'इति व्यत्ययेन न प्रवर्तते अकारान्तं वा शब्दान्तरं द्रष्टव्यम् । मम पितुं अन्नं गोपाय रक्ष । रसं क्षीरादि अन्नं अदनीयमन्यद्वाऽपि तत्सर्वं गोपाय । इह अस्मिन् शरीरे आयुषे जीवनार्थं एतच्छरीरधारणार्थं हे अदब्धायो! अनुपहिंसितजीवन! अनुपहिंसितान्न! वा । छान्दसोऽन्त्यलोपः । हे अशीततनोः उष्णशरीर! । पूर्वस्याविद्यमानत्वादिदं न निहन्यते । अस्माकं पितुं अन्नं अविषं विषरहितं अमृतत्वाय पर्याप्तं कृणु कुरु । यद्वा - अविषं रक्षणपर्याप्तं पितुं कृणु देहि । अवतेष्टिषच् व्यत्ययेनाद्युदात्तत्वम् ॥

Mantra

२२२

65 आहवनीयमुपतिष्ठते - शंस्य पशून् म इत्यनुष्टुभा ॥ हे शंस्य! स्तुत्य! मे मम पशून् गोपाय रक्ष । द्विपादो मनुष्यादयः ये च चतुष्पदो गवादयः । छान्दसः पद्भावः 'पादस्य लोपः'इति लोपः समासान्तः । द्विपाद इत्यत्र 'द्वित्रिभ्यां पद्दन्'इते उत्तरपदान्तोदात्तत्वम् । चतुष्पदो विशेष्यन्ते - ये अष्टाशफाः अष्टखुरादयो गवादयः ये चैकशफाः अश्वादयः आशुगाः श्रीघ्रगतयः तान् सर्वान् गोपाय हे अग्ने! ॥

Mantra

२२२

66 सभ्यमुपतिष्ठते - सप्रथेत्यनुष्टुभा ॥ हे सप्रथ! सविस्तार! मे मम समां बन्धुसंघातं गोपाय रक्ष सर्वदा सभां प्रवर्तय । ये च सभ्याः सभार्हाः सभायां साधवः सन्तः मत्सभासदो भवन्ति सभां सीदन्तीति तान् सर्वान् इन्द्रियावतः वीर्यवतः कुरु । 'मन्त्रे सोमाश्वेन्द्रिय'इति दीर्घत्वम् । किञ्च - ते सभासदः सर्वमायुः पुरुषायुषं उपासतां उपसम्प्राप्नुवन्तु ॥

Mantra

२२२

67 आवस्थ्यमुपतिष्ठते - अहे बुध्नियेत्यनुष्टुभा अभिक्रान्ताक्षरया पुरस्ताद्बृहत्या वा ॥ हे अहे! अभिगन्तव्य! बुध्निय! बुध्नमन्तरिक्षं बुद्धिर्वागेव वा तत्राविर्भूत! । 'नामन्त्रिते समानाधिकरणे'इति पूर्वस्याविद्यमानवत्त्वनिषेधाद्द्वितीयं निहन्यते । मे मम मन्त्रं वेदात्मकं गोपाय कार्यसमर्थं कुरु । जातावेकवचनम् । यमृषयो द्रष्टारो मन्त्रदृश्वानः त्रैविदाः विदुः जानन्ति । त्रीन्वेदान्विदन्ति जानन्तीति त्रिविदः त एव त्रैविदाः । यद्वा - तिस्रो विद्यास्त्रिवित् तदधीयते त्रैविदाः । केपुनस्ते मन्त्रा इत्याह - ऋचस्सामानि यजूषि ष । सा खलु सतां कर्मिणां श्रीः श्रयणीया अमृता अमृतत्वहेतुः । 'शतुरनुमः'इत्याम उदात्तत्वम् ॥

Mantra

२२२

68 वेदिं संसृज्यमानामनुमन्त्रयते - चतुश्शिखण्डेति त्रिष्टुभा ॥ चत्वारश्शिखण्डाः शिखण्डस्थानीथाः उन्नतत्वसामान्यात् । द्वावंसौ द्वे श्रोण्यौ यस्याः सा चतुश्शिखण्डा युवतिः मिश्रयित्री हविषां हविर्भिर्वा मिश्रिता । सुपेशाः शोभनरूपा । 'सोर्मनसी अलोमोषसी'इत्युत्तरपदाद्युदात्तत्वम् । घृतप्रतीका घृतोपक्रमा वेद्यां हि प्रथमं घृतान्यासाद्यन्ते । भुवनस्य भूतजातस्य मध्ये मर्मृज्यमाना भृशं शोघयन्ती भुवनानि भृशमलंक्रियमाणा वा । मृजूष् शौचालङ्कारयोः । ईदृशी त्वं मह्यं यजमानाय कामान् अभिमतानि धुक्ष्व कामान् संपादय । तव सौभगाय सुभगत्वाय तव सुभगत्वं यथा स्यात् । अन्यथा यजमानस्य कामालाभे तव दौर्भाग्यं लोकस्सम्भावयेत् ॥

Mantra

२२२

69 अथ यद्यनुपस्थाय प्रवसेत् प्रमादादिना तदा पत्नय उपतिष्ठेरन् सर्वान् - इहैवेति त्रिष्टुभा ॥ इहैव देशे सन् वसन् तत्र गृहे सतो वो युष्मान् हे अग्नयः! प्राणेन सर्वेणापि जीवितेन च वाचा मनसा च बिभर्मि धारयामि । ततस्तथावर्तमानं सन्तं अपि मां तिरोभूय परोक्षे देशे सन्तमपि आयुर्मा प्रहासीत् मा त्याक्षीत् । अहमपि वैश्वानरेण विश्वेषां नराणां हितेन ज्योतिषा तेजसा इत्थंभूतान्युष्मान् उपतिष्ठे ॥

Mantra

२२२

70 विराट्क्रमानन्तरं यजमानः यज्ञविराट्क्रमेणानेन सर्वानुपतिष्ठते पञ्चधेत्यनुष्टुभा ॥ पञ्चधा पञ्चप्रकारात् अग्नीन् यथोक्तस्वरूपान् व्यक्रामत् पृथक्पृथक् निजविक्रमेणोदपादयत् । विराट् विविधं राजनशीला प्राजापत्यतपःपरिणामात्मिका अग्नेस्तनूः । ब्राह्मणं च - 'अग्नीन् वाव सा तान्व्यक्रमत्' इति । विराड्विशेष्यते - प्रजापतेस्सृष्टा ऊर्ध्वा ऊर्ध्वमुत्पतिता 'सहसोर्ध्वमसृजत'23
इति ब्राह्मणम् । अथ सा विराट् एतत् कृत्वा ऊर्ध्वा ऊर्ध्वमुखी आरोहत् उपरिगता रोहिणी भूत्वा सा हि अग्नेर्योनिः कारणं तया अग्नीनामुत्पादितत्वात् प्रतिष्ठितिः योनित्वादेव प्रतिष्ठितत्वे हेतुः, यथा 'स्वयैवैनं योनौ प्रतिष्ठितमाधत्ते'* इति । रोहिण्यामाधानस्य प्रतिष्ठाहेतुत्वमृद्धिहेतुत्वख्यापनार्थम् । प्रतितिष्ठत्यस्यामिति प्रतिष्ठितिः, 'तादौ च'इति गतेः प्रकृतिस्वरत्वम् ॥

Mantra

२२२

इति द्वितीये प्रथमोऽनुवाकः ॥  
