<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on संस्कारे विश्वासटिप्पणयः</title>
    <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/</link>
    <description>Recent content in &#43;२ on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/index.xml" rel="self" type="application/rss+xml" />
    
    
    <item>
      <title>०१,आधानमन्त्राः , पूर्वप्रपाठकशेषभूताः</title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/1/</guid>
      <description>आग्नेयं काण्डम् मन्त्रः उ॒द्ध॒न्यमा॑नम॒स्या अ॑मे॒ध्यम् अप॑ पा॒प्मानँ॒य् यज॑मानस्य हन्तु ।
शि॒वा न॑स् सन्तु प्र॒दिश॒श् चत॑स्रश् शन् नो॑ मा॒ता पृ॑थि॒वी तोक॑साता ।
टीका 1 अथाधानमन्त्राः - आग्नेयं काण्डम् । तत्र प्राचीनप्रवणं देवयजनमुद्धन्ति - उद्धन्यमानमिति त्रिष्टुभा ॥ अस्याः पृथिव्याः अमेध्यं अमेध्यार्हं रूपं उद्धन्यमानं उत्कृष्य नाश्यमानं यजमानस्य पाप्मानमपहन्तु । अनेनोद्धननेन यजमानस्यैव पाप्माऽपहन्यत इति । &amp;lsquo;ययतोश्चातदर्थे&amp;rsquo; इत्यमेध्यशब्दस्योत्तरपदान्तोदात्तत्वम् । नः अस्माकं प्रदिशश्चतस्रः प्रधानदिशः शिवास्सन्तु सामर्थ्याद्विदिशश्च । अथ एवं मेध्या शिवा च भूत्वा पृथिवी नः अस्माकं शं सुखहेतुर्भवतु । माता मातृस्थानीया सर्वेषां तोकसाता तोकैरपत्यभूतैः साता संभक्ता । &amp;lsquo;जनसनखनां सञ्झलो:&amp;rsquo; इत्यात्वम् । &amp;lsquo;तृतीया कर्मणि&amp;rsquo; इति पूर्वपदप्रकृतित्वम् ॥</description>
    </item>
    
    <item>
      <title>०२, विषुवन्नामक मुख्यमहः, तदुभयपार्श्ववर्तिनि चत्वार्यहानि</title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/2/</guid>
      <description>गवामयनब्राह्मणम्, वैश्वदेवं काण्डम् मन्त्रः नव+ ए॒तान्यहा॑नि भवन्ति ।
नव॒ वै सु॑व॒र्गा लो॒काः ।
यद् ए॒तान्य् अहा᳚न्य् उप॒यन्ति॒ नव॒स्व् ए॒व तथ् सु॑व॒र्गेषु॑ लो॒केषु॑ स॒त्रिण॑ᳶ प्रति॒-तिष्ठ॑न्तो यन्ति ।
अनुवाकः २ 1 अथ गवामयनब्राह्मणम्, वैश्वदेवं काण्डं पञ्चानुवाकाः । नवैतान्यहानीत्यादि ॥ तत्र संवत्सरस्य गर्भभूतानि नवाहानि एतानि वक्ष्यमाणानि भवन्ति, तत्स्वरूपमिदानीं ब्रूम इति । नवधा भिद्यते सः स्वर्गादिभेदेन नवधा भिन्नत्वात् देवानाम् । यद्वा - नवधा भिन्नैश्वर्याः स्वर्गाः पृथिव्यादिप्राजापत्यान्ता लोकाः, भोगभूमयो वा नव प्राणाः नव स्वर्गाः । तत् तस्मादेषामह्नां उपायनेन नवसु स्वर्गेषु लोकेषु सत्रिणः प्रतितिष्ठन्तः प्रत्येकरस्य तद्भोगं भुञ्जाना यन्ति गच्छन्ति अविच्छेदेन वर्तन्ते । यद्वा - नवानामह्नां उपायनमेव नवसु स्वर्गेषु प्रतिष्ठात्वेन रूप्यते ॥</description>
    </item>
    
    <item>
      <title>०३, विषुवद्दिने अतिग्राह्यविशेषाः</title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/3/</guid>
      <description>मन्त्रः सन्त॑ति॒र् वा ए॒ते ग्रहा॑ यत् पर॑स्-सामानः ।
वि॒षू॒वान् दि॑वा-की॒र्त्य᳚म् ।
टीका 1 सन्ततिर्वा इत्यादि ॥ सन्ततिः सन्तननम् । तादर्थ्यात्ताच्छब्द्यम् । पूर्वोत्तरयोः पक्षयोर्विषुवति सन्तानार्था एते ग्रहाः ये परस्सामानः, तास्थ्यात्ताच्छब्द्यं &amp;lsquo;मञ्चाः क्रोशन्ति&#39;इतिवत् । परस्सामदिवसेषु गृह्यमाणा अतिग्राह्याः ग्रहाः ते सन्तननार्थाः सन्ततरज्जुस्थानीया इति । ग्रहरूपत्वात् दिवाकीर्त्यं यदहः तत् विषूवान् विष्वङ्नाना पक्षद्वयावलम्बिनी स्थितिरस्येति विषुवान् वंशकाष्ठस्थानीयो दिवसो मध्यमः, एतेन सन्तत्यपेक्षा दर्शिता ।
मन्त्रः यथा॒ शाला॑यै॒ पख्ष॑स्य् ए॒वꣳ सँ॑व्वथ्स॒रस्य॒ पख्ष॑सी ।
यद् ए॒तेन गृ॒ह्येर॒न्न् विषू॑ची सँव्वथ्स॒रस्य॒ पख्ष॑सी॒ व्यव॑स्रꣳसेयाताम् ।</description>
    </item>
    
    <item>
      <title>०४, विषुवद्दिने दिवाकीर्त्यनामानि सामानि</title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/4/</guid>
      <description>मन्त्रः ए॒क॒-वि॒ꣳ॒श ए॒ष भ॑वति ।
टीका 1 एकविंश इत्यादि ॥ एष वक्ष्यमाणो विषुवान् एकविंशः । एकविंशस्तोमकः ।
मन्त्रः ए॒तेन॒ वै दे॒वा ए॑क-वि॒ꣳ॒शेना॒दि॒त्यम् इ॒त उ॑त्त॒मꣳ सु॑व॒र्गँल् लो॒कम्‌ आरो॑हयन्न् ।
टीका एतेन वा इत्यादि । गतम् ।
मन्त्रः स वा ए॒ष इ॒त ए॑क-वि॒ꣳ॒शः ।
तस्य॒ दशा॒वस्ता॒द् अहा॑नि दश॑ प॒रस्ता᳚त् ।
टीका स वा इत्यादि । स एष वक्ष्यमाण इतोपि हेतोः एकविंशः, तस्य दशावस्तादहानि परस्ताच्च दश अहानि ।
मन्त्रः स वा ए॒ष वि॒-राज्य् उ॑भ॒यत॒ᳶ प्रति॑ष्ठितः ।</description>
    </item>
    
    <item>
      <title>०५, पशवः वैष्णवाद्या नव</title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/5/</guid>
      <description>मन्त्रः अप्र॑तिष्ठाँ॒व् वा ए॒ते ग॑च्छन्ति॒ येषाꣳ॑ सँव्वथ्स॒रे ऽना॒प्ते ऽथ॒+ ए॒काद॒शिन्य् आ॒प्यते᳚ ।
वै॒ष्ण॒वँव् वा॑म॒नम् आल॑भन्ते । य॒ज्ञो वै विष्णुः॑ ।
य॒ज्ञम् ए॒वाल॑भन्ते॒ प्रति॑ष्ठित्यै ।
टीका 1 अप्रतिष्ठां वा इत्यादि ॥ प्रतिष्ठां एते न गच्छन्ति येषां संवत्सरे अनाप्ते असमाप्ते एकादशिनी आप्यते । तथा हि - प्रत्यहमेकैकस्मिन् पशावालभ्यमाने एकषष्ट्यधिकशतत्रयप्रमितेष्वहस्सु द्वात्रिंशदेकादशिन्यो लभ्यन्ते, अथ नवाहानि परिशिष्टानि लभ्यन्ते । स यः [तद्यः] साधनत्वेन स्वीकरोति स [तस्य तद] प्रतिष्ठित्यै भवति ।
मन्त्रः ऐ॒न्द्रा॒ग्नम् आल॑भन्ते ।
टीका ऐन्द्राग्नेन द्वितीयेन अगतसारदेवतालाभः ।</description>
    </item>
    
    <item>
      <title>०६, महाव्रतम्</title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/2/6/</guid>
      <description>मन्त्रः प्र॒जाप॑तिᳶ प्र॒जास् सृ॒ष्ट्वा वृ॒त्तो॑ ऽशयत् ।
टीका 1 प्रजापतिरित्यादि ॥ प्रजासृष्ट्यनन्तरं प्रजापतिर्वृत्तः उपरतव्यापारः श्रान्तः अशयत् अशेत । शेतेर्व्यत्ययेन परस्मैपदम्, विकरणव्यत्ययेन शप् ।
मन्त्रः तन् दे॒वा भू॒ताना॒ꣳ॒ रस॒न् तेज॑स् स॒म्भृत्य॑ तेनै॑नम् अभिषज्यन्न् ।
टीका अथ देवास्तं तथाविधं एनं प्रजापतिं भूतानां पृथिव्यादीनां रसं सारभूतं तेजः सम्भृत्य तेनाभिषज्यन् भिषजितवन्तः श्रमनिवृत्तिं कृतवन्तः । भिषज्यतिः कण्ड्वादिः ।
मन्त्रः &amp;ldquo;म॒हान् अ॑वव॒र्ति&amp;rdquo; इति॒ तन् म॑हा-व्र॒तस्य॑ महा-व्रत॒त्वम् ।
टीका उक्तवन्तश्च तदानीं देवा अयमिदानीं प्रजापतिः महानववर्ति महान् सम्पन्न इति ।</description>
    </item>
    
  </channel>
</rss>