<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;७ on संस्कारे विश्वासटिप्पणयः</title>
    <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/</link>
    <description>Recent content in &#43;७ on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/index.xml" rel="self" type="application/rss+xml" />
    
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/1/</guid>
      <description>मन्त्रः ए॒तद्ब्रा᳚ह्मणान्ये॒व पञ्च॑ ह॒वीꣳषि॑ ।
अथेन्द्रा॑य॒ शुना॒सीरा॑य पुरो॒डाश॒न्द्वाद॑शकपाल॒न्निर्व॑पति ।
टीका 1 अथ शुनासीरीयमधिकृत्योच्यते - एतद्ब्राह्मणान्येवेत्यादि ॥ वैश्वदेवब्राह्मणविहितान्येव पञ्च हवींषि प्रथमं भवन्ति ।
मन्त्रः टीका षष्ठादि विदधाति - अथेन्द्रायेत्यादि । शुनो वायुः सीर आदित्यः ताभ्यां सहित इन्द्रशब्देनोच्यते ।
मन्त्रः स॒व्ँव॒थ्स॒रो वा इन्द्रा॒शुना॒सीरः॑ । स॒व्ँव॒थ्स॒रेणै॒वास्मा॒ अन्न॒मव॑रुन्धे ।
वा॒य॒व्य॑म्पयो॑ भवति । वा॒युर्वै वृष्ट्यै᳚ प्रदापयि॒ता । स ए॒वास्मै॒ वृष्टि॒म्प्रदा॑पयति । सौ॒र्य॑ एक॑कपालो भवति । सूर्ये॑ण॒ वा अ॒मुष्मि॑ल्ँलो॒के वृष्टि॑र्धृ॒ता ।
टीका संवत्सरो वा इति । इन्द्रश्च शुनश्च सीरश्चेत्येते संवत्सरस्य प्रवर्तकत्वात् संवत्सरः &amp;lsquo;सुपां सुलुक्&amp;rsquo; इति इन्द्रशब्दात् सोराकारः । &amp;lsquo;देवताद्वन्द्वे च&amp;rsquo; इति शुनासीरशब्दे आद्युदात्तः ।</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/10/</guid>
      <description>1 अथ वेश्वदेव्यामिक्षायां यजमानो दक्षिणं सव्यं च बाहुमुपावहरते - मित्रोसीत्यादि ॥ मित्रशब्दस्य सूर्यवाचित्वात्तन्नाम्ना व्यवहृतस्य दक्षिणबाहोरहोरूपत्वं, वरुणशब्दस्यान्यकारवदावरणवाचित्वात् तन्नाम्ना व्यवहृतस्य रात्रिरूपत्वमिति भावः । अहोरात्राभ्यामेनं दक्षिण सव्यं चोपावहरति । किंच - मैत्रो दक्षिणो हस्तः प्राथम्यात् । सव्यो वारुणः संवृतत्वात्, आमिक्षा च वैश्वदेवी, विश्वेषु देवेषु चान्तर्भूतौ मित्रावरुणौ । तस्मात् स्वं भागधेयं भजनीयं संबन्धिनं संतानं प्रति मित्रं वरुणं च एतौ हस्तावुपावहरति ॥
2 समहमिति तामभिमृशति ॥ वैश्वदेव्यः प्रजास्सर्वदेवसाधारणत्वात् । तास्सर्वा आद्या आत्मनो भोग्याः करदाः कुरुते ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/2/</guid>
      <description>मन्त्रः धा॒त्रे पु॑रो॒डाश॒न्द्वाद॑शकपाल॒न्निर्व॑पति । स॒व्ँव॒थ्स॒रो वै धा॒ता । स॒व्ँव॒थ्स॒रेणै॒वास्मै᳚ प्र॒जाᳶ प्रज॑नयति ।
टीका 1 धात्रे पुरोडाशमित्यादि ॥ देविकाहविषाम् ।
मन्त्रः अन्वे॒वास्मा॒ अनु॑मतिर्मन्यते ।
टीका अनुमतिः प्रजा अनुमन्यते
मन्त्रः रा॒ते रा॒का ।
टीका राका राते ददाति ।
मन्त्रः प्र सि॑नीवा॒ली ज॑नयति ।
टीका सिनीवाली प्रजनयति ।
मन्त्रः प्र॒जास्वे॒व प्रजा॑तासु कु॒ह्वा॑ वाच॑न्दधाति ।
टीका कुह्वा प्रजासु वाचं दधाति ।
मन्त्रः मि॒थु॒नौ गावौ॒ दख्षि॑णा॒ समृ॑द्ध्यै ।
टीका मिथुनौ स्त्रीपुंसौ गावौ । मिथुनत्वात् सृष्टिसमृद्धिर्भवति ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/3/</guid>
      <description>मन्त्रः र॒त्निना॑मे॒तानि॑ ह॒वीꣳषि॑ भवन्ति ।
टीका 1 रत्निनामेतानीत्यादि ॥ रत्नवन्तो रत्निनः प्रकृष्टैश्वर्याः प्रकृतिविशेषाः तेषां गृहेषु एतानि वक्ष्यमाणानि हवींषि भवन्ति ।
मन्त्रः ए॒ते वै रा॒ष्ट्रस्य॑ प्रदा॒तारः॑ । ए॒ते॑ऽपादा॒तारः॑ । य ए॒व रा॒ष्ट्रस्य॑ प्रदा॒तारो॒ , ये॑ऽपादा॒तार॒स् त ए॒वास्मै॑ रा॒ष्ट्रम्प्रय॑च्छन्ति । रा॒ष्ट्रमे॒व भ॑वति ।
टीका एते वै राष्ट्रस्य राज्यस्य प्रदातारः एत एव अपादातारः अपहर्तारः । तस्मात्तेषां निर्वापात् त एवास्य राष्ट्रं प्रयच्छन्ति । ततः स्वाधीनसर्वराष्ट्रो भवति ॥
मन्त्रः यथ्स॑मा॒हृत्य॑ नि॒र्वपे᳚द् अर॑त्निनस्स्युः ।
य॒था॒य॒थन्निर्व॑पति रत्नि॒त्वाय॑ ॥16॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/4/</guid>
      <description>मन्त्रः दे॒व॒सु॒वामे॒तानि॑ ह॒वीꣳषि॑ भवन्त्य् ए॒ताव॑न्तो॒ वै दे॒वानाꣳ॑ स॒वाः ।
टीका 1 देवसुवामित्यादि ॥ एतान्यभिषेचनीयेऽग्नीषोमीयस्य पशुपुरोडाशस्यानुनिर्वाप्याणि अष्टौ हवींषि । देवासुवां &amp;lsquo;अग्नये गृहपतये&amp;rsquo; इत्याम्नातानाम् । एतावन्तो हि देवानां मध्ये सवा ऐश्वर्यस्यानुज्ञातारः । सौतेः पचाद्यच् । यद्वा - सववन्तः, मत्वर्थीयो लुप्यते । तद्धेतुत्वात्ताच्छब्द्यम् ।
मन्त्रः त ए॒वास्मै॑ स॒वान्प्रय॑च्छन्ति । त ए॑नꣳ सुवन्ते ।
टीका त एवास्मै सवान् ऐश्वर्याणि प्रयच्छन्ति । ते एवैनं सुवन्ते । &amp;lsquo;वा छन्दसि&#39;इत्यन्तोदात्तत्वम् । सुवन्ते ईश्वरमनुजानन्ति ॥
मन्त्रः अ॒ग्निरे॒वैन॑ङ्गृ॒हप॑तीनाꣳ सुवते । सोमो॒ वन॒स्पती॑नाम् +++(सुवते )+++। रु॒द्रᳶ प॑शू॒नाम् +++(सुवते )+++। बृह॒स्पति॑र्वा॒चाम् +++(सुवते )+++। इन्द्रो᳚ ज्ये॒ष्ठाना᳚म् +++(सुवते )+++। मि॒त्रस्स॒त्याना᳚म्+++(सुवते )+++ ॥24॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/5/</guid>
      <description>मन्त्रः अ॒र्थेत॒स्स्थेति॑ जुहोति । आहु॑त्यै॒वैना॑ नि॒ष्क्रीय॑ गृह्णाति ।
टीका 1 अर्थेतस्स्थेत्यादि ॥ अभिषेकार्थमपां ग्रहान्वायव्यैः गृह्णाति षोडश सप्तदश वा &amp;lsquo;अर्थेतस्स्थ&amp;rsquo;इत्यादिमन्त्रैः । एतास्वप्सु प्रथमं जुहोति आहुत्या मूल्यस्थानीयया एना आपो निष्क्रीय स्वीकृत्य गृह्णाति ।
मन्त्रः अथो॑ ह॒विष्कृ॑तानामे॒वाभिघृ॑तानाङ्गृह्णाति । वह॑न्तीनाङ्गृह्णाति ।
टीका अथो अपि च हविष्कृतानां हविष्ट्वं प्राप्तानां अत एव अभिघृतानां अभिघारितानां अपां गृह्णाति प्रथमाहुतिप्रक्षेपेण हविष्कृत्य अभिघार्य च आपो गृहीता भवन्ति । &amp;lsquo;अर्थेतः स्थ&amp;rsquo; इति वहन्तीनां गृह्णाति ।
मन्त्रः ए॒ता वा अ॒पाꣳ रा॒ष्ट्रम् । रा॒ष्ट्रमे॒वास्मै॑ गृह्णाति ।</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/6/</guid>
      <description>1देवीराप इत्यादि ॥ एवं गृहीतानपांग्रहान्वैतसे द्रोणकलशे अनेन समवनयति । ब्रह्मणा परिबृढेन परेण एना अपस्संसृजति मधुमत्त्वलिङ्गात् । अनाधृष्टाः इति होतृब्राह्मणाच्छंसिनोः धिष्ण्यावन्तरेण सादयति । ब्रह्मणैव साक्षादेनाः सादयति अनाधृष्टत्वलिङ्गात् । सादयतीत्युक्तं, क्वेत्याह - अन्तरेति । गतम् ॥
2हिरण्येनेति ॥ ननु पवित्राभ्यां सर्वत्रोत्पवनं क्रियते, तत्राह - आहुत्यर्थं यत्तदेव पवित्राभ्यामुत्पुनन्ति, तस्मादनाहुत्यर्थत्वादिदं हिरण्येनोत्पूयते व्यावृत्त्यै विभागाख्यापनाय । शतमानमित्यादि । गतम् ॥
3अनिभृष्टमसीति ॥ शतमानं हिरण्यं प्रगृह्णाति । अनिभृष्टं खल्वेतद्धिरण्यं दाहयन्ति चैतन्न नश्यति तादृशं हिरण्यं, वाचो बन्धनं हिरण्यं, हिरण्यवतो हि वाक् श्रोत्रेषु बद्ध्यते, अन्येषां तु न श्रूयते । यद्वा - हिरण्यवतां वाक्प्रतितिष्ठति । तपसोऽग्नेर्जातं हिरण्यम् । सोमस्येति तद्वैतसेऽवदधाति । सोमस्य खल्वेतद्धिरण्यं दात्रं मूल्यत्वेन देयं &amp;lsquo;हिरण्येन क्रीणाति&amp;rsquo; इति ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/7/</guid>
      <description>(TS-SB-1.8.13) 1द्वादशेऽभिषेकार्थजलसंस्कारादिमन्त्रा उक्ताः, त्रयोदशे दिग्व्यास्थापनमन्त्रा उच्यन्ते ॥ कल्पः - अथैनं पञ्चभिर्दिशो व्यास्थापयति समिधमातिष्ठेति मनसा चानुप्रक्रामतीति । व्यास्थापयति विविधदिगभिमुखत्वेन विजयाय प्रस्थापयतीत्यर्थः । तत्र प्रथममन्त्रपाठस्तु - &amp;lsquo;समिधमातिष्ठ गामत्री त्वा छन्दसामवतु त्रिवृथ्स्तोमो रथन्तरं सामाग्निर्देवता ब्रह्म द्रविणम्&amp;rsquo; इति । समिध्यतेऽस्यामादित्य इति समित् प्राची दिक् तां दिशमातिष्ठ आक्रम्य तिष्ठ । तथा स्थितं त्वां छन्दसां मध्ये गायत्री रक्षतु । स्तोमानां मध्ये त्रिवृत्स्तोमो रक्षतु । साम्नां मध्ये रथन्तरं साम रक्षतु । देवानां मध्येऽग्नि देवो रक्षतु । ब्रह्म ब्राह्मणस्त्वदीयं द्रविणं धनं रक्षतु । त्रिवृत्स्तोमस्य स्वरूपं सामब्राह्मणे समाम्नातं - &amp;lsquo;तिसृभ्यो हिङ्करोति स प्रथमया तिसृभ्यो हिङ्करोति स मध्यमया तिसृभ्यो हिंकरोति स उतमयोद्यती त्रिवृतो विष्टुतिः&amp;rsquo; इति । अयमर्थः - &amp;lsquo;उपास्मै गायत&amp;rsquo; इत्यादीनि तृचात्मकानि त्रीणि सूक्तानि सन्ति, तेषु तिसृभ्यः ऋग्भ्यः हिङ्करोति गायेत् । काभिस्तिसृभिः - प्रथमया त्रिष्वपि सूक्तेषु या प्रथमा तया स उद्गाता गायेत् । तथा सति तिसृभिः गीतं भवति सोऽयं प्रथमः पर्पायः । द्वितीये सूक्तत्रयगतया मध्यमया गायेत् । तृतीये पर्याये सूक्तत्रयगतयोत्तमया गायेत् । अनेन प्रकारेण त्रिवृत्स्तोमसम्बन्धिनी विशिष्टा स्तुतिः सम्पद्यते । सेयं स्तुतिरुद्यतीनाम्नाऽभिधीयीत इति । &amp;lsquo;अभि त्वा शूर नो नुमः&amp;rsquo; इत्यस्यामृच्युत्पन्नं साम रथन्तरम् । द्वितीयमन्त्रपाठस्तु - &amp;lsquo;उग्रामा तिष्ठ त्रिष्टुप् त्वा छन्दसामवतु पञ्चदशस्स्तोमो बृहथ्सामेन्द्रो देवता क्षत्रं द्रविणम्&#39;19 इति । पूर्वन्यायेन योजनीयम् । पापिनां शिक्षकेण यमेनाऽधिष्ठितत्वात दक्षिणा दिगुग्रा । पञ्चदशस्स्तोम एवमाम्नातः - &amp;lsquo;पञ्चभ्यो हिङ्करोति स तिसृभिस्स एकया स एकया ॥ पञ्चभ्यो हिंकरोति स एकया स तिसृभिः स एकया । पञ्चभ्यो हिंकरोति स एकया स एकया स तिसृभिः । पञ्चपञ्चिनी पञ्चदशस्य विष्टुतिः&amp;rsquo; इति । पूर्वोक्तत्रिवृत्स्तोम एक एव सूक्तत्रयनिष्पाद्यः अन्ये तु स्तोमाः एकैकेनैव तृचात्मकेन सूक्तेन निष्पाद्यन्ते । तत्रायं क्रमः - प्रथमपर्याय आवृत्तिः पञ्चभि ऋग्भिर्गायेत तद्यथा - प्रथमामृच त्रिर्गायेत् इतरे द्वे सकृत्सकृद्गायेत् । द्वितीयपर्याये मध्यमां त्रिर्गायेत् । तृतीयपर्याय उत्तमां त्रिर्गायेत् । सेयं पञ्चदशस्तोमस्य सम्बन्धिनी विष्टुतिरिति । तस्याः पञ्चपञ्चिनीति नाम । &amp;lsquo;त्वामिद्धि हवामहे&amp;rsquo; इत्येतस्यामृच्युत्पन्नं साम बृहत् । तृतीयमन्त्रपाठस्तु &amp;lsquo;विराजमातिष्ठ जगती त्वा छन्दसामवतु सप्तदशस्स्तोमो वैरूपं साम मरुतो देवता विड्द्रविणम्&amp;rsquo; इति । जलाधिपेन वरुणेन पालिता सती सम्यक्फलितैः सस्यैर्विशेषेण राजत इति विराट् प्रतीची दिक् । सप्तदशस्तोम एववमाम्नातः - &amp;lsquo;पञ्चभ्यो हिङ्करोति स तिसृभिस्स एकया स एकया । पञ्चभ्यो हिङ्करोति स एकया स तिसृभिः स एकया । सप्तभ्यो हिङ्करोति स एकया स तिसृतिः ग तिसृभिरिति दशसप्ता सप्तदशस्य विष्टुतिः&amp;rsquo; इति । प्रथमपर्याये प्रथमामृचं त्रिर्गायेत्, द्वितीयपर्याये मध्यमां त्रिर्गायेत्, तृतीयपर्याये मध्यमानुतमां च त्रिर्गायेत्, सेयं सप्तदशस्तोमसम्बन्धिनी विष्टुतिर्दशसप्तेत्यभिधीयते । &amp;lsquo;यद्यावइन्द्र&amp;rsquo; इत्यस्यामृच्युत्पन्नं साम वैरूपम् । चतुर्थमन्त्रपाठस्तु - &amp;lsquo;उदीचीमा तिष्ठानष्टुप् त्वा छन्दसामवत्वेकविंशस्स्तोमो वैराजं साम मित्रावरुणौ देवता बलं द्रविणम्&amp;rsquo; इति । एकविंशस्तोम एवमाम्नातः - &amp;lsquo;सप्तभ्यो हिङ्करोति स तिसृभिः स तिसृभिस्स एकया । सप्तभ्यो हिङ्करोति स एकया स तिसृभिस्स तिसृभिः । सप्तभ्यो हिङ्करोति स तिसृभिस्स एकया स तिसृभिस्सप्तसप्तिन्येकविंशस्य विष्टुतिः&amp;rsquo; इति । प्रथमपर्याये उत्तमां सकृद्गायेत् द्वितीयपर्याये प्रथमां तृतीयपर्याये मध्यमां सकृद्गायेत् सेयमेकविंशस्तोमसम्बन्धिनी विष्टुतिरिति सप्तसप्तिनीत्यभिधीयत इत्यर्थः । &amp;lsquo;पिबा सोममिन्द्र मन्दतु त्वा&#39;24 इत्यस्यामृच्युत्पन्नं साम वैराजम् । पञ्चममन्त्रपाठस्तु - ऊर्ध्वामा तिष्ठ पङ्क्तिस्त्वा छन्दसामवतु त्रिणवत्रयस्त्रिंशौ स्तोमौ शाक्वररैवते सामनी बृहस्पतिर्देवता वर्चो द्रविणम्&#39;25 इति । त्रिणवस्तोम एवमाम्नातः - &amp;lsquo;नवभ्यो हिङ्करोति स तिसृभिस्स पञ्चभिस्स एकया । नवभ्यो हिङ्करोति स एकया स तिसृभिस्स पञ्चभिः । नवभ्यो हिङ्करोति स पञ्चभिस्स एकया स तिसृभिः वज्रो वै त्रिणवः&amp;rsquo; इति । प्रथमपर्याये प्रथमां त्रिर्गायेत् । मध्यमां पञ्चकृत्वो गायेत । उत्तमां सकृद्गयेत् । द्वितीयपर्याये प्रथमां सकृद्गायेत् मध्यमां त्रिर्गायेत् उत्तमां पञ्चकृत्वो गायेत् । तृतीयपर्याये प्रथमां पञ्चकृत्वो गायेत् मध्यमां सकृद्गायेत् उत्तमां त्रिर्गायेत् । सोयं त्रिरावृत्तनवसङ्ख्योपेतत्वात्त्रिणवनामको वज्रसमानः । त्रयस्त्रिंशस्तोम एवमाम्नातः - &amp;lsquo;एकादशभ्यो हिङ्करोति स तिसृभिस्स सप्तभिस्स एकया, एकादशभ्यो हिङ्करोति स एकया स तिसृभिस्स सप्तभिः, एकादशभ्यो हिङ्करोति स सप्तभिस्स एकया स तिसृभिरन्तो वै त्रयस्त्रिंशः&amp;rsquo; इति । प्रथमपर्याये प्रथमां त्रिर्गायेत् मध्यमां सप्तकृत्वः, उत्तमां सकृत् । द्वितीयपर्याये प्रथमां सकृत् द्वितीयां त्रिस्तृतीयां सप्तकृत्वः । तृतीयपर्याये प्रथमं सप्तकृत्वः द्वितीयां सकृत् ततीयां त्रिरिति सोऽयं त्रयस्त्रिंशः स्तोमनामन्तः । यत्तुवाजपेय उज्जित्यनुवाके त्रयोदशस्तोमश्चतृर्दशस्तोम इत्यादिकमाम्नातं, तत्सर्वमुन्नेयस्तोमाभिप्रायेणेति द्रष्टव्यम् । उन्नयनप्रकारस्तु - सामसूत्रे द्रष्टव्यः । &amp;lsquo;प्रोष्वस्मै पुरोरथम्&amp;rsquo; इत्यस्यामृच्युत्पन्नं साम शाक्वरं, &amp;lsquo;रेवतीर्नस्सधमादः&#39;25 इत्यस्यामृच्युत्पन्नं साम रैवतम् । त्रिषु मन्त्रेषु - ब्राह्मणक्षत्रियवैश्या द्रव्यरक्षका उक्ताः । चतुर्थे शारीरबलस्य तद्रक्षकत्वम् । पञ्चमे वर्चसः प्रख्यातशूरनामकृतस्य तेजसो धनरक्षकत्वम् । विधत्ते - दिशो व्यास्थापयतीति ॥ यजमानं दिक्षु प्रस्थापितवतोऽध्वर्योर्मानसमनुक्रमणं विधातुं प्रस्तौति - यदनु प्रक्रामेदिति । यद्यध्वर्युर्यजमानमनु पादेन प्रक्रामेत् दिशामभिजयो भवेत्, किन्तु उन्माद्येत् बुद्धिभ्रमं प्राप्नुयात् - विधत्ते - मनसाऽनु प्रक्रामतीति । प्रक्रमणस्य कृतत्वात् दिग्विजयः, पादेन तदकरणात् उन्मादाभावः ॥ 2समिदादीनि दिशां नामानि प्रशंसति - समिधमातिष्ठेत्याहेति ॥ समिच्छब्दस्य दीप्तिप्रतिपादकतया तेजःप्राप्तिः । उग्रशब्द इन्द्रियबलोपेतत्वमाचष्ट इतीन्द्रियप्राप्तिः । &amp;lsquo;अन्नं वै विराट्&amp;rsquo; इति श्रुत्यनुसारेणान्नप्रातिः । &amp;lsquo;यर्हि पशुमाप्रीतमुदञ्चं नयन्ति&amp;rsquo; इति पशोरुत्तरदिक्सम्बन्धश्रवणात्पशुप्राप्तिः । स्वर्गलोकस्योर्ध्वभावित्वादभिजयः । विहितं मानसमनुक्रमणं प्रशंसति - अनूज्जिहीत इति ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/8/</guid>
      <description>1 सोमस्येत्यादि यजमानायतने शार्दूलचर्मोपस्तृणाति ॥ त्विषिः दीप्तिः । मृत्योरिति । अमृतमसीति । चर्मणोऽधस्ताद्रजतमुपास्यति । हिरण्यमिति रजतस्वर्णयोर्नाम । उपास्यति अधस्तान्न्यस्यति, स्वयं मृत्योरन्तर्हितं यजमानं करोति । शतमानमित्यादि । गतम् । उपरिष्टादिति । चर्मण उपरि सुवर्णं निदधाति । दन्दशूकाः सर्पाः दंशुकाः । &amp;lsquo;न लोकाव्यय&amp;rsquo;इति षष्ठीप्रतिषेधः । लेहितायसं पादेन निरस्यति । &amp;lsquo;अनसन्तान्नपुंसकात्&#39;इति टच् समासान्तः । नमुचेरिति । न मुञ्चतीति नमुचिः तादृशं पाप्मानं निरवदयते निर्वासयति ॥
2 प्राणा इत्यादि ॥ &amp;lsquo;सोमो राजा&amp;rsquo; इति मन्त्रेण अभिषेकद्रव्यावेक्षणमेव प्राणानामभिषेकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/1/7/9/</guid>
      <description>1 इन्द्रस्येत्यादि ॥ उपावहरति रथं वाहनादवतारयति । मित्रावरुणयोरिति प्रष्टिवाहिनं रथं युनक्ति ब्रह्मणा मन्त्रेणानेन देवताभ्यां मित्रावरुणभ्यामिति अश्वैरेव । प्रष्टिवाहिनमिति । प्रष्टिवाहिभिरश्वैर्युक्तत्वात् प्रष्टिवद्यो वहति रथः स प्रष्टिवाही । &amp;lsquo;कर्तर्युपमाने&#39;इति णिनिः । गतमन्यत् ॥
2 त्रयोऽश्वा इति ॥ सव्ये पार्श्वे स्थित्वा आयुधानि रथिने समर्पयति स सव्येष्ठः । &amp;lsquo;सुपि स्थः&#39;इति कः । &amp;lsquo;तत्पुरुषे कृति बहुलम्&#39;इत्यलुक् ॥
3 विष्णुक्रमानित्यादि ॥ &amp;lsquo;विष्णोः क्रमोसि&amp;rsquo; इत्यादि ॥
4 यः क्षत्रिय इत्यादि ॥ प्रतिहितो राज्ञोऽनन्तरः यः वरुणजाति (अवरजादि?)ऽस्सोऽन्वारभते यजमानं राष्ट्रमेवभवति राष्ट्रमेव प्राप्नोति ॥</description>
    </item>
    
  </channel>
</rss>