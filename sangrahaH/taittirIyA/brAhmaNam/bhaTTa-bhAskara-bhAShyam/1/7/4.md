

  
1 देवसुवामित्यादि ॥ एतान्यभिषेचनीयेऽग्नीषोमीयस्य पशुपुरोडाशस्यानुनिर्वाप्याणि अष्टौ हवींषि । देवासुवां 'अग्नये गृहपतये' इत्याम्नातानाम् । एतावन्तो हि देवानां मध्ये सवा ऐश्वर्यस्यानुज्ञातारः । सौतेः पचाद्यच् । यद्वा - सववन्तः, मत्वर्थीयो लुप्यते । तद्धेतुत्वात्ताच्छब्द्यम् । त एवास्मै सवान् ऐश्वर्याणि प्रयच्छन्ति । ते एवैनं सुवन्ते । 'वा छन्दसि'इत्यन्तोदात्तत्वम् । सुवन्ते ईश्वरमनुजानन्ति ॥

2 कः कस्येत्याह - अग्निरेवेत्यादि ॥ गृहपतीनामीश्वरमेनमनुजानात्यग्निः । सोमो वनस्पतीनामिति । एतदेवेति । एतत्सर्वमवितथं भवत्येव । तत्सर्वमैश्वर्यं यजमानः प्राप्तोत्येव । देवत्वमैश्वर्यविशेषं यज मानस्यानुजानन्तीति देवसुवोऽग्न्यादयः ॥

3 पशुपुरोडाशस्विष्टकृतः अग्नीषोमीयस्य चेत्यादि समवद्यति अग्नीषोमीयतंत्रत्वमेतेन देवसुवां दर्शयति ॥

4 विष्णुक्रमानिति ॥ 'विष्णोः क्रमोसि विष्णोः क्रान्तमसि' इत्यादिना ॥

इति सप्तमे चतुर्थोऽनुवाकः ॥  
