

  
1 प्रजापतिस्सवितेत्यादि ॥ सवितासर्वस्यअनुज्ञाताआदित्यएवभूत्वाप्रजाअसृजतप्रजापतिः । ताःसर्वाअनुजायमानाः एनंप्रजापतिंअत्यमन्यन्ततदभिप्रायमतिक्रम्य कर्तव्यान्यमन्यन्त । ताःप्रजाअस्मात्प्रजापतेस्सकाशात् अपाक्रामन्अपक्रान्ताश्चततःप्रजापतेः । अथप्रजापतिःवरुणोभूत्वावरुणेनवारकेणवरुणपाशेन अग्राहयत् ॥

2 तासामित्यादि ॥ न्यक्नःअन्तर्निमग्नः । अञ्चतेर्निष्ठानत्वंछान्दसं, तस्यासिद्धत्वात्कुत्वम् । प्रसृतःप्रततःप्रसारितः । सएतामित्यादि । उदहन्उद्धन्तिस्मघातवानित्यर्थः । ततोवाइत्यादि । वेदिद्वयप्रसारणंबाहुद्वयप्रसारणहेतुरासीत् । उभयाबाहुरिति । उभयबाहुकार्यकुशलःअमुष्मिन्लोकेस्थानेआगमिष्यतिजने । छान्दसंपूर्वपदस्यदीर्घत्वम्।यज्ञेनाभिजितंअस्यैतत्सामर्थ्यम् ॥

3 पृथमात्रादिति ॥ पृथःत्रयोदशाङ्गुलः । पचाद्यच्, संप्रसारणम् । तावताऽन्तराळेनवेदीअसंभिन्नेअसंसृष्टेभवतः । तस्मादिति । पृथमात्रंविश्लिप्यअंसौवर्तेते । ससाधनांक्रियांउपसर्गआचष्टे ॥

4 उत्तरस्यामित्यादि ॥ गतम् । सामर्थ्यात्दक्षिणंबहिरुत्तरवेदिरितिगम्यते । अथोइति । यज्ञावयवस्यअनन्तरित्यैअबहिष्कारार्थंउभयोःबहिष्करणेअन्तरितैववेदिस्स्यात् ॥

5 एतद्ब्राह्मणान्येवेत्यादि ॥ एतदितिअनन्तरोदितंवैश्वदेवब्राह्मणंनिर्दिशति । एतत्ब्राह्मणंयेषांतान्येवपञ्चहवींषिअष्टानामाद्यानि अत्रापिद्वितीयेपर्वणिभवन्ति । अथहविरन्तरब्राह्मणम्- ऐन्द्राग्नइत्यादि । गतम् ॥

6 मिथुनाइति ॥ मेषमेष्योर्मिथुनत्वात्भिथुनाःस्त्रीपुंसात्मिकाःप्रजामुञ्चति । लोमशौऊर्णाभिश्छन्नौ । लोमादिलक्षणश्शः । मेध्यत्वाय ॥

7 करीराणिखर्जूराणिखर्जूरफलानि ॥ गतमन्यत् ॥

8 कायःप्राजापत्यः । 'कस्येत्' इतीत्वम् । कंत्वंसुखवत्त्वम् । कमितिमकारान्तंसुखनाम । मत्वर्थीयोलुप्यते ॥

9 करम्भपात्राणीति ॥ दधिसन्मिश्रास्सक्तवःकरम्भाःतन्मयानिपात्राणि ॥ गतमन्यत् ॥

इति षष्ठेचतुर्थोऽनुवाकः॥  
