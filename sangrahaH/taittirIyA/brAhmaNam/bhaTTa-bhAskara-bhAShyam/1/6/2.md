---
title:  ०२, चातुर्मास्ये वैश्वदेवहवींषि
unicode_script: devanagari
---
## राजसूयानुब्राह्मणम्
Mantra
वै॒श्व॒दे॒वेन॒ वै प्र॒जाप॑तिᳶ प्र॒जा अ॑सृजत ।  

222
1 सन्तिराजसूयेचातुर्मास्यहवींषि।तत्र   वैश्वदेवपर्वहवींषिस्तौति- वैश्वदेवेनेति ॥ वैश्वदेवाख्यं कर्मानुष्ठायतेनैव ाहितः प्रजापतिः प्रजा असृजत ।
Mantra
तास्सृ॒ष्टा न प्राजा॑यन्त ।  

222
तास्सृष्टाः प्रजानप्राजायन्तनस्वापत्यानिलेभिरे ।
Mantra
सो᳚ऽग्निर॑कामयत, "अ॒हमि॒माᳶ प्रज॑नयेय॒म् " इति॑ ।  

 222
सः तासुप्रजासुमध्येस्थितः अग्निः अहं प्रजाः प्रजनयेयमितिअकामयत ।
 Mantra
स प्र॒जाप॑तये॒ शुच॑मदधात् ।  

 222
सः  एवं कामयमानः अग्निः प्रजापतयेशुचं शोकं अदधात् ।  
प्रजापतिसृष्टानां प्रजानामपत्याभावस्य अपत्योत्पादनकामिनावह्निनास्मारितत्वात्प्रजापतौवह्निश्शोकोत्पादकउच्यते ।
Mantra
सो॑ऽशोचत्प्र॒जामि॒च्छमा॑नः ।  

222


यस्मात्पुत्रवान्प्रजापतिः पौत्रमिच्छन्नशोचत्
Mantra
तस्मा॒द्यञ्च॑ प्र॒जा भु॒नक्ति॒ यञ्च॒ न +++(भुनक्ति)++ तावु॒भौ शो॑चतᳶ प्र॒जामि॒च्छमा॑नौ ।  

२२२
यस्मात्पुत्राभावादग्निरशोचत्तस्मात्  लोकेऽपि  यं पितरं उत्पन्नाप्रजापुत्ररूपाभुनक्ति पालयति यं च अपत्यरहितं अनुत्पन्नाप्रजानपालयतितावुभौ पौत्ररूपां पुत्ररूपां च प्रजां इच्छमानौशोचतः ॥

Mantra
तास्व॒ग्निमप्य॑सृजत् ।  

222
2 तासुस्वासुप्रजासुप्रजापतिः प्रजामुत्पादयितुं अग्निं असृजत्अभ्यनुज्ञातवान् ।
Mantra
ता अ॒ग्निरध्यै᳚त् ॥12॥  

222
तथा अनुज्ञातः अग्निः प्रजाः अध्यैत्प्राप्तवान्मिथुनभावेनसङ्गतवान् ।
Mantra
सोमो॒ रेतो॑ऽदधात् ।  

222
अतः सोमआग्नेयं रेतः तासुप्रजासुगर्भभावेनधारितवान् ।
Mantra

स॒वि॒ता प्राज॑नयत् ।  
222

ततः सविताप्रसवकालेप्राजनयत्प्रजाः ।
Mantra
सर॑स्वती॒ वाच॑मदधात् ।  

222
तेषु अपत्येषु सरस्वतीवाचं अदधात्सं भाषितुं अभ्यासं कारयामास । ़
Mantra
पू॒षाऽपो॑षयत् ।  

222
ततः सम्भाषमाणान्बालकान्पूषा अपोषयत्अभ्यवर्धयत् ।
Mantra
ते वा ए॒ते त्रिस्सँ॑व्वथ्स॒रस्य॒ प्रयु॑ज्यन्ते  ये दे॒वाᳶ पुष्टि॑पतयः ।  

२२२

येदेवाः अग्निसोमादयः पुष्टिपतयः अपत्यपोषकाः त एते अग्न्यादयः पूषान्ताः पञ्चदेवाः पुष्टिकरत्वेनसंवत्सरस्यमध्येचातुर्मास्येषु त्रिः प्रयुज्यन्ते ।
वैश्ववेवरुणप्रघाससाकमेधाख्येषु पर्वसुपञ्चानामेतेषां आग्नेयादीनां संचारितत्वात् ।
Mantra
सँ॒व्व॒थ्स॒रो वै प्र॒जाप॑तिः ।  

२२२
सोऽयं प्रयोगत्रयकालः संवत्सर एवप्रजापतिः तत्स्वरूपः ।
Mantra
सँ॒व्व॒थ्स॒रेणै॒वास्मै᳚ प्र॒जाᳶ प्राज॑नयत् ।  

222
अतः प्रजापतिरूपेणप्रयोगत्रययुक्तेनसंवत्सरेणैव अस्मैअनुष्ठात्रेप्रजाः प्राजनयत् ॥

Mantra
ताᳶ प्र॒जा जा॒ता म॒रुतो᳚ऽघ्नन्न् ।  

222
3  एवंपञ्चयागान्प्रशस्यषष्ठंयागंप्रशंसति- मरुतः ताः जाताः प्रजाः हतवन्तः ।
Mantra
अ॒स्मानपि॒ न प्रायु॑ख्ष॒तेति॑ ॥13॥  

222
केनाभिप्रायेणअस्मानपि एतस्मिन्वैश्वदेवेकर्मणिनप्रायुक्षतनप्रयुक्तवत्यः ।

Mantra
स ए॒तम्प्र॒जाप॑तिर्मारु॒तꣳ स॒प्तक॑पालमपश्यत् ।  
 तन्निर॑वपत् ।  
 ततो॒ वै प्र॒जाभ्यो॑ऽकल्पत ।  
२२२
 एताः प्रजा इति ।
प्रजाभ्योऽकल्पतप्रजारक्षणसमर्थोऽभूत् ।
Mantra
यन्मा॑रु॒तो नि॑रु॒प्यते᳚  य॒ज्ञस्य॒ कॢप्त्यै᳚ , प्र॒जाना॒मघा॑ताय ।

222
यज्ञस्यकॢप्त्यैसंपूर्त्यै । प्रजानां अघाताय अहिंसायै ॥

Mantra
स॒प्तक॑पालो भवति ।  
स॒प्तग॑णा॒ वै म॒रुतो॒  ग॒ण॒श ए॒वास्मै॒ विश॑ङ्कल्पयति ।  
222
4 तत्र  कपालसङ्ख्यां प्रशंसति- सप्तानां समूहएकैकोगणः तादृशागणाः सप्तसङ्ख्याकाः यत्रतेमरुतः । गणश एवसङ्घरूपां विशं प्रजां अस्मैयजमानायकल्पयतिसप्तकपालोमारुतः ॥

Mantra
स प्र॒जाप॑तिरशोचत् ॥14॥  

याᳶ पूर्वा᳚ᳶ प्र॒जा असृ॑ख्षि  म॒रुत॒स्ता अ॑वधिषुᳵ , + क॒थमप॑रास्सृजे॒येति॑ ।  
222
5 सप्तमयागेद्रव्यं प्रशंसति- याः पूर्वाः प्रजा असृक्षिसृष्टाः ताः मरुतः अवधिषुः  इति  एवं सः प्रजापतिः अशोचत् ।
Mantra
तस्य॒ शुष्म॑ आ॒ण्डम्भू॒तन्निर॑वर्तत ।  

222
तस्यतथाशोचतः प्रजापतेः शुष्मः बलं आण्डं भूतं अण्डवत्पिण्डाकारं निरवर्ततनिर्वृत्तम् ।
Mantra
तद्व्युद॑हरत् ।  

222
तत्तथानिर्वृत्तं व्युदहरत्विभज्योद्धृतवान् ।
Mantra
तद॑पोषयत् ।  
तत्प्राजा॑यत ।  

222
उद्धृत्यचतत्पोषयित्वाप्रजारूपेणउदपादयत् ।
Mantra
आ॒ण्डस्य॒ वा ए॒तद्रू॒पय्यँदा॒मिख्षा᳚ , यद्व्यु॒द्धर॑ति ॥15॥  
 प्र॒जा ए॒व तद्यज॑मानᳶ पोषयति ।  

222
पिण्डरूपाया
आमिक्षाया अण्डरूपत्वात्तद्व्युद्धरेणप्रजापतिवत्यजमानः प्रजाः पोषयति । अनेनच अर्थवादेन अपूर्वार्थत्वात्व्युद्धरेदिति विधिरुन्नेतव्यः ।
Mantra
वै॒श्व॒दे॒व्या॑मिख्षा॑ भवति ।  
वै॒श्व॒दे॒व्यो॑ वै प्र॒जाः ।  
प्र॒जा ए॒वास्मै॒ प्रज॑नयति ।  
222

6 तत्र  देवतां प्रशंसति- वैश्वदेवीति ॥ बहुभिः देवैः अग्न्यादिभिः उक्तप्रकारेणोत्पादितत्वात्प्रजानां वैश्वदेवत्वम् ॥

Mantra
वाजि॑न॒मान॑यति ।  
प्र॒जास्वे॒व प्रजा॑तासु॒ रेतो॑ दधाति ।  
222
7 विभज्योद्धृतयोः आमिक्षाभागयोः वाजिनसेचनं विधत्ते- वाजिनमिति ॥ दध्यानयनेनघनीभूतामिक्षाशब्दवाच्यक्षीरपिण्डस्यप्रजारूपेणाविर्भावः पुर्वार्थवादे निरूपितः । अतः तस्मिन्पिण्डेवाजिनाख्येनक्षीरगतनीरेणसेचनेसतिप्रजातासुप्रजासुरेतोधारितं भवति ॥

Mantra
द्या॒वा॒पृ॒थि॒व्य॑ एक॑कपालो भवति ।  
प्र॒जा ए॒व प्रजा॑ता॒ द्यावा॑पृथि॒वीभ्या॑मुभ॒यत॒ᳶ परि॑गृह्णाति ।  

222
8 अष्टमभागेदेवतां प्रशंसति- द्यावापृथिव्येति ॥

Mantra
दे॒वा॒सु॒रास्सय्यँ॑त्ता आसन्न् ।  
सो᳚ऽग्निर॑ब्रवीत् ॥ "मामग्रे॑ यजत, मया॒ मुखे॒नासु॑राञ्जेष्य॒थ"  इति॑ ।  

"मान्द्वि॒तीय॒म् " इति॒ सोमो᳚ऽब्रवीत् । " मया॒ राज्ञा॑ जेष्य॒थ " इति॑ ।  

"मान्तृ॒तीय॒म् "  इति॑ सवि॒ता ।"मया॒ प्रसू॑ता जेष्य॒थ"  इति॑ ।  
"माञ्च॑तु॒र्थीम् "  इति॒ सर॑स्वती ।  "इ॒न्द्रि॒यव्वोँ॒ऽहन्धा᳚स्या॒मि " इति॑ ।  

माम्प॑ञ्च॒ममिति॑ पू॒षा ।  मया᳚ प्रति॒ष्ठया॑ जेष्य॒थ  इति॑ ॥17॥  

ते᳚ऽग्निना॒ मुखे॒नासु॑रानजयन्न् ।  
सोमे॑न॒ राज्ञा᳚ +++(असुरान् अजयन्)+++।  
स॒वि॒त्रा प्रसू॑ताः ।  
सर॑स्वतीन्द्रि॒यम॑दधात् ।  
पू॒षा प्र॑ति॒ष्ठाऽऽसी᳚त् ।  
222
9 अत्रादावुक्तानां पञ्चानां पाठप्राप्तं क्रमं प्रशंसति- देवासुरा इति ॥ लोकेयुद्धार्थमुद्यतायां सेनायां केचनशूराभटामुखतोयोद्धुं गच्छन्ति ।
तेषां युद्धं द्रष्टुं     कश्चिद्राजास्वामित्वेनसन्निधत्ते । केचनदण्डहस्ताः पृष्ठतः स्थित्वा योद्धॄनपरावृत्तयेबलात्प्रेरयन्ति । अन्येकेचनदुन्दुभ्यादिजयघोषेणयोद्धॄणामुत्साहं जनयन्ति । अपराकियत्यपिसेनापुरोगतायाः सेनायाः पृष्ठतस्सहायत्वेनावतिष्ठते ।

तानेतान्पञ्चविधव्यापारान्अग्न्यादयः क्रमेणस्वीकृतवन्तः ।
Mantra
ततो॒ वै दे॒वा व्य॑जयन्त ।  
यदे॒तानि॑ ह॒वीꣳषि॑ निरु॒प्यन्ते॒ विजि॑त्यै ।  
२२२
ततोदेवानां जयोऽभूत् । ततोऽत्रापिपञ्चहविषां निर्वापेजयोभवति ॥

Mantra
नोत्त॑रवे॒दिमुप॑वपति ।  
प॒शवो॒ वा उ॑त्तरवे॒दिः ।  
अजा॑ता इव॒ ह्ये॑तर्‌हि॑ प॒शवः ॑ ॥18॥  
222
10 शाखान्तरगतेन'उपवपन्ति' इत्यादि वाक्येनवैश्वदेवादिषु चतुर्षु चातुर्मास्यपर्वसुसाधारण्येनोत्तरवेद्युपवापः प्राप्तः । तमुपवापं वैश्वदेवपर्मणिप्रतिषेधति- नोत्तरवेदिमिति ॥ उत्तरवेदिसमीपेतदाभिमुख्येनपशूनां बन्धनादुत्तरवेदेः पशुत्वम् । पूर्वोक्तरीत्यावैश्वदेवस्यप्रजासृष्टिसाधनत्वात्स्रष्टव्यासुप्रजास्वन्तर्भूतानां पशूनां वैश्वदेवादूर्ध्वमुत्पत्तिकालोनत्विदानीम् । अतः पशुरूपाउत्तरवेदिः नात्रोपवपनीया ॥

 इति षष्ठेद्वितीयः ॥  
