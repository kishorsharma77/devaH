---
title:  ०९, पितृयज्ञशेषः
unicode_script: devanagari
---

## राजसूयानुब्राह्मणम्‌

### मन्त्रः
"अ॒ग्नये॑ दे॒वेभ्य॑ᳶ पि॒तृभ्य॑स्समि॒ध्यमा॑ना॒यानु॑ ब्रू॒हि " इत्या॑ह ।  

####  टीका
1 अग्नयेदेवेभ्य इत्यादि  ॥ सामिधेनीसंप्रैषोऽयम् । देवार्थं पित्रर्थं च अग्नयेसमिध्यमानायानुब्रूहिसामिधेनीरनुब्रूहीति ।
### मन्त्रः
उ॒भये॒ हि दै॒वाश्च॑ पि॒तर॑श्चे॒ज्यन्ते᳚ ।  

####  टीका

अत्रयत्देवेभ्यः पितृभ्यः इति उभयमुच्यतेतत्राभिप्रायमाह- उभयेहीति । 'अग्नयेसमिध्यमानायानुब्रूहि' इति प्राकृतः । वैकृतः - 'देवेभ्यः पितृभ्यः ' इति प्रक्षिप्यते, उभयोरत्रेज्यमानत्वात् । उपलक्षणं चेदं अन्यत्रापिसहकीर्तनं  'देवबर्हिश्शतवल्शम्'  इत्यादि  ॥

### मन्त्रः
एका॒मन्वा॑ह ।  
एका॒ हि पि॑तृ॒णाम् ।  
####  टीका
2 एकामिति ॥ 'उशन्तस्त्वा' इति एकामेवऋचं अन्वाह । एकत्वसं ख्याहिपितृणां प्रिया 'सकृदिवहिपितरः ' इति ।
### मन्त्रः
त्रिरन्वा॑ह ।  
त्रिर्‌हि दे॒वाना᳚म् ।  
####  टीका
तामेकामृचं त्रिरन्वाह । त्रिर्हिदेवानां संबन्धिक्रियते 'त्रिषत्या हि देवाः ' इति ॥

### मन्त्रः
आ॒घा॒रावाघा॑रयति  य॒ज्ञ॒प॒रुषो॒रन॑न्तरित्यै ।  

####  टीका
3 आघारावाघारयतीति । प्राप्तस्यैववचनं फलविशेषवत्तया अवश्यकर्तव्यत्वख्यापनार्थम् । तदाह-यज्ञपरुषोः यज्ञस्यपर्वणोरन्तरिति र्विलोपोमाभूदिति  तयोस्सर्वाहुतिव्यवस्थानात् ॥

### मन्त्रः
नार्‌षे॒यव्वृँ॑णीते ।  

न होता॑रम् +++(वृणीते)+++॥61॥  
यदा॑र्‌षे॒यव्ँवृ॑णी॒त , यद्धोता॑रम् प्र॒मायु॑को॒ यज॑मानस्स्यात् ।  
प्र॒मायु॑को॒ होता᳚ +++(स्यात्)+++ ।  
तस्मा॒न्न वृ॑णीते यज॑मानस्य॒ होतु॑र्गोपी॒थाय॑ ।  
####  टीका
4 नार्षेयमित्यादिभिः प्राप्तस्यप्रतिषेधः - नार्षेयं वृणीतेहोता 'अग्नेमहां असि' इत्यदि । नचहोतारमध्वर्युः वृणीते 'अग्निर्देवोहोता'  इत्यादि  । पूर्ववद्धोतृयजमानयोः त्रिषु कीर्तनात् ॥

### मन्त्रः
अप॑ बर्‌हिषᳶ प्रया॒जान् य॑जति ।  

####  टीका
5 अपबर्हिष इत्यादि  ॥ गतम् । चतुर्थवर्जितं इत्यर्थः ।

### मन्त्रः
प्र॒जा वै ब॒र्॒हिᳶ प्र॒जा ए॒व मृ॒त्योरुथ्सृ॑जति ।  

आज्य॑भागौ यजति ॥62॥  
य॒ज्ञस्यै॒व चख्षु॑षी॒ नान्तरे॑ति ।
####  टीका
आज्यभागयोः प्राग्वत्फलविशेषवत्तया आवश्यकत्वख्यापनाय पुनर्विधानम् ।
### मन्त्रः
प्रा॒ची॒ना॒वी॒ती सोम॑य्ँयजति ।  
पि॒तृ॒दे॒व॒त्या॑ ह्ये॒षाऽऽहु॑तिः ।  
####  टीका
प्राचीनावीतीत्यादि । गतम् ॥

### मन्त्रः
पञ्च॒कृत्वोऽव॑द्यति ।  

####  टीका
6 पञ्चकृत्वइति ॥ आदावुपस्तरणं , हविषां पुरोडाशधानामन्थानां सकृत्सकृत् अवदानं तूष्णीं भवति । अभिघारणं पञ्चममिति ।  एतैः पञ्चभिः पञ्चदेवताः प्रीणयति ।
### मन्त्रः
पञ्च॒ ह्ये॑ता दे॒वताः᳚ ।  
द्वे पु॑रोऽनुवा॒क्ये᳚ ।  
####  टीका
ताश्च दर्शयति- पञ्च ह्येता इति ॥ द्वे पुरोऽनुवाक्ये प्रत्येकं हविषां द्वेद्वेपुरोऽनुवाक्ये'त्वं सोमप्रचिकितः '  इत्यादिके ।
### मन्त्रः
या॒ज्या॑ दे॒वता॑ वषट्का॒रः ।  
ता ए॒व प्री॑णाति ।  
####  टीका
याज्येति । 'अग्निष्वात्ताः पितरः '26  इत्यादिका एका ।

### मन्त्रः
सन्त॑त॒मव॑द्यति ॥63॥  
ऋ॒तू॒नाꣳ सन्त॑त्यै  ।
####  टीका

संततमिति । एकैका देवतात्रिष्वपि हविष्षु यथा अविच्छिन्ना भवति तथा सन्ततमवद्यति । ऋतूनां अविच्छेदाय तद्भवति ॥

### मन्त्रः
प्रैवैभ्य॒ᳶ पूर्व॑या पुरोऽनुवा॒क्य॑याऽऽह ।  
प्रण॑यति द्वि॒तीय॑या , ग॒मय॑ति या॒ज्य॑या ।  

तृ॒तीये॒ वा इ॒तो लो॒के पि॒तरो  ऽह्न॑ ए॒वैना॒न्पूर्व॑या पुरोऽनुवा॒क्य॑या॒ऽत्यान॑यति ।  
####  टीका
7 प्रैवैभ्य इत्यादि  ॥ किञ्चेत्याह- इत इति । इतोमनुष्यलोकात्तृतीयेलोकेपितरः । तत्र  स्थितान्एनान्पितॄन्पूर्वयापुरोऽनुवाक्यया अह्नः प्रकाशमानान्द्युलोकात्अत्यानयति ।
### मन्त्रः
रात्रि॑यै द्वि॒तीय॑या +++(अत्यानुयति)+++।
####  टीका
ततोद्वितीययारात्रियै । पञ्चम्यर्थेचतुर्थी । रात्रियारात्रितुल्यात्अन्तरिक्षात्अत्यानयति ।
### मन्त्रः
एवैनान्॑या॒ज्य॑या गमयति ।  

####  टीका
तत एनान् भूलोकप्राप्तान् याज्यया हविः आगमयति प्रापयति ॥

### मन्त्रः
द॒ख्षि॒ण॒तो॑ऽव॒दाय॑ , + उद॒ङ्ङति॑क्रामति॒ व्यावृ॑त्त्यै ॥64॥
####  टीका
8 दक्षिणत इत्यादि  ॥ वेदेः दक्षिणतोहवींषि अवदायउदङ् अतिक्रामतिवेदिं  व्याकृत्यैव्यावृत्त्यर्थं  देवयज्ञात् । प्रदर्शनार्थमिदम् । परिक्रामन्तिऋत्विजोविपरिहरन्तिस्रुचोहवीं षिपरिश्रयणानीति ॥

### मन्त्रः

####  टीका
9 आस्वधेति ॥ 'आश्रावयं  ' पदमपोह्यआस्वधेतिअध्वर्युः आश्रावयति ।
### मन्त्रः
आ स्व॒धेत्याश्रा॑वयति ।  

####  टीका
आश्रावयस्वधां  पितृभ्यइत्यर्थः । अथाग्नीध्रोपि'अस्तुश्रौषट्' इत्यत्रश्रौषट्पदमपोह्य अस्तुस्वधेतिप्रत्याश्रावयति ।
### मन्त्रः
अस्तु॑ स्व॒धेति॑ प्र॒त्याश्रा॑वयति ।  

####  टीका
पितॄणां  स्वधासिद्धयेआश्रावणमस्त्विति । उपलक्षणत्वात्स्वधेतियाज्यां  संप्रेष्यति । अथ'येयजामहे'27 इत्यतोयेयजामह इति पदमपास्ययेस्वधामहइति याज्यां ब्रूयात् ।
### मन्त्रः
स्व॒धा नम॒ इति॒ वष॑ट्करोति ।  
स्व॒धा॒का॒रो हि पि॑तृ॒णाम् ।  
####  टीका
अथस्वधानमइति वषट्करोति । स्वधाकारः पितृणां  प्रियइति उक्तसमर्थनार्थोहेतुः ॥

### मन्त्रः

सोम॒मग्रे॑ यजति ।
सोम॑प्रयाजा॒ हि पि॒तर॒स्  सोम॑म्पितृ॒मन्त॑य्ँयजति ।  
####  टीका
10 सोमप्रयाजाइति ॥ सोमः प्रयष्टव्यो येषां  तादृशाः । पितृमन्तं पितृगणसहितम् ।
### मन्त्रः
स॒व्ँव॒थ्स॒रो वै सोम॑ᳶ पितृ॒मान् थ्सव्ँवथ्स॒रमे॒व तद्य॑जति ।  

####  टीका
संवत्सरः पितृमान्सोमः 'मासावैपितरोबर्हिषदः । अर्धमासावैपितरोऽग्निष्वात्ताः ' इति ।
### मन्त्रः
पि॒तॄन्ब॑र्‌हि॒षदो॑ यजति ॥65॥  
ये वै यज्वा॑नस्  ते पि॒तरो॑ बर्‌हि॒षद॒स् ताने॒व तद्य॑जति ।  
पि॒तॄन॑ग्निष्वा॒त्तान् य॑जति ।  
####  टीका
यज्वानः श्रौताग्न्यनुप्रविष्टावर्हिषदोनाम ।
### मन्त्रः
ये वा अय॑ज्वानो गृहमे॒धिन॒स्  ते पि॒तरो᳚ऽग्निष्वा॒त्तास््  ताने॒व तद्य॑जति ।

####  टीका
अयज्वानो गृहमेधिनः गृहस्थाः लौकिकाग्न्यधीनाः ते अग्निष्वात्ता नाम      पितरः ।
### मन्त्रः
अ॒ग्निङ्क॑व्य॒वाह॑नय्यँजति ।  
य एअपिच अयं स्विष्टकृत्स्थानीयोवेदितव्यः यथादेवानां स्विष्टकृन्नाम एवमयं पितृणामिति ॥

### मन्त्रः
ए॒तत्ते॑ तत॒ ये च॒ त्वामन्विति॑ ति॒सृषु॑ स्र॒क्तीषु॒ निद॑धाति ।  
####  टीका
11  एतत्तेततेत्यादि ॥ तिसृषु स्रक्तीषु दक्षिणायां  श्रोण्यां दक्षिणोत्तरयोरं सयोरिति  पिण्डान्निदधाति ।
### मन्त्रः

तस्मा॒दा तृ॒तीया॒त्पुरु॑षा॒न्नाम॒ न गृ॑हतावन्त इति ।
####  टीका
त्रय एवयष्टव्याः । पितापितामहः प्रपितामह इति । आतृतीयादिति चाभिव्याप्तावाकारः । चतुर्थः संप्रदार्तेषमिति ।   
### मन्त्रः
####  टीका
तस्मात् त्रयः पिण्डादीयन्ते   इति ।
### मन्त्रः
अत्र॑ पितरो यथाभा॒गम्म॑न्दध्व॒मित्या॑ह ।  
ह्लीका॒ हि पि॒तरः॑ ।  
####  टीका
'अत्रपितरः ' इत्युक्त्वानिष्क्रामन्ति । हेतुमाह- ह्लीकाः लज्जाशीलाः पितरः । कर्तरिक्विबन्तात्सं ज्ञायां कन् । कपिलकादित्वाल्लत्वविकल्पः ।
### मन्त्रः
उद॑ञ्चो॒ निष्क्रा॑मन्ति ।  
ए॒षा वै म॑नु॒ष्या॑णा॒न्दिख् स्वामे॒व तद्दिश॒मनु॒ निष्क्रा॑मन्ति ॥67॥  
####  टीका
उदञ्च इत्यादि  । गतम् ॥

### मन्त्रः
आ॒ह॒व॒नीय॒मुप॑तिष्ठन्ते ।  
न्ये॑वास्मै॒ तद्ध्नु॑वते ।  

####  टीका
12 आहवनीयमिति ॥ तेनोपस्थानात् अस्मा आहवनीयाय निह्नुवते व्यलीकं कुर्वन्ति छादयन्ति ।
### मन्त्रः
यथ्स॒त्या॑हव॒नीये᳚ + ऽथा॒न्यत्र॒ चर॑न्ति ।  

####  टीका
केचिदाहुः - नमस्यन्ति प्रसादनार्थमिति । किं पुनस्तद्व्यलीकमित्याह- यदिति  ॥ यस्मादिमेसत्येवआहवनीयेअन्यत्रदक्षिणाग्नौचरन्ति एतं ह्नुवतेतस्मादेवमर्थमेव ।
### मन्त्रः
आतमि॑तो॒रुप॑तिष्ठन्ते ।  
####  टीका
आतमितोः आउच्छ्वासात्उपतिष्ठन्ते । 'भावलक्षणे' इति तोसुन् ।
### मन्त्रः
अ॒ग्निमे॒वोप॑द्र॒ष्टार॑ङ्कृ॒त्वा पि॒तॄन्नि॒रव॑दयन्ते ।

####  टीका
आहवनीयमेव अग्निमुपद्रष्टारंसाक्षिणमनुज्ञातारं कृत्वापितॄन्निरवदयन्तेबहिर्निष्कृष्य दक्षिणाग्नौ चरणेन तर्पयन्ति ।
### मन्त्रः
अन्त॒व्ँवा ए॒ते प्रा॒णाना᳚ङ्गच्छन्ति ।  
य आतमि॑तोरुप॒तिष्ठ॑न्ते ।  
####  टीका
अन्तं वा  इत्यादि  । गतम् ॥

### मन्त्रः
"सु॒स॒न्दृश॑न्त्वा व॒यम्" इत्या॑ह ॥68॥  
प्रा॒णो वै सु॑स॒न्दृक् ।  
प्रा॒णमे॒वात्मन्द॑धते ।  
"योजा॒ न्वि॑न्द्र ते॒ हरी॒ " + इत्या॑ह ।  
####  टीका
13 सुसंदृशंत्वा'  इत्याहवनयोपस्थानमन्त्रः ॥ अयुक्त अयुज्यत इन्द्र ते हरी योजायोजय इति येषां प्राणानामन्तं गतं पुनर्योजयति वचनव्यत्ययो वा ।
### मन्त्रः
प्रा॒णमे॒व पुन॑रयुक्त ।

####  टीका
पुनः प्राणमयुजन्त इति ॥

### मन्त्रः
"अख्ष॒न्नमी॑मदन्त॒ हि" +इति॒ गार्‌ह॑पत्य॒मुप॑तिष्ठन्ते ।  

####  टीका
14 अक्षन्नित्यादि ॥ गार्हपत्योपस्थानमन्त्रः ।
ननुपितृणां साहित्यमनेनप्रीतिकरं क्रियतेतत्किमुपस्थानमनेनगार्हपत्यस्येतिचोद्यावसरेमन्त्राभिप्रायमाह-  एतेपितरोअक्षन्भुक्तवन्तः अमीमदन्तअमोदन्त । वयं  तदर्थं त्वां हित्वा अन्यत्र चराम ।
### मन्त्रः
"अख्ष॒न्नमी॑मद॒न्ताथ॒ त्वोप॑तिष्ठामह॒ " +इति॒ वावैतदा॑ह ।
####  टीका
अथइदानीं त्वात्वामेव उपतिष्ठामह इति  एतदर्थरूपं खल्वयं मन्त्र आह न तु पितृसाहित्यमात्रमित्यर्थः ।

अमीमदन्त अमोदन्त पितरः सोम्यास्सोमार्हा इति अन्वाहार्यपचनं  अभिप्रपद्यन्ते ।
### मन्त्रः
"अमी॑मदन्त पि॒तर॑स्सो॒म्या" इत्य॒भिप्रप॑द्यन्ते ।  
"अमी॑मदन्त पि॒तरोऽथ॑ त्वा॒ऽभिप्रप॑द्यामह॒" +इति॒ वावैतदा॑ह ।  
####  टीका
अस्यापि मन्त्रस्याभिप्रपतौ तात्पर्यमिति व्याचष्टे - अमीमदन्तेति ॥

### मन्त्रः
अ॒पᳶ परि॑षिञ्चति मा॒र्जय॑त्ये॒वैनान्॑ ॥69॥  

अथो॑ त॒र्पय॑त्ये॒ , तृप्य॑ति प्र॒जया॑ प॒शुभि॑र् य ए॒वव्वेँद॑ ।  

अप॑ बर्‌हिषावनूया॒जौ य॑जति ।  
प्र॒जा वै ब॒र्॒हिः ।  
प्र॒जा ए॒व मृ॒त्योरुथ्सृ॑जति ।  

च॒तुर॑ᳶ प्रया॒जान् य॑जति ।  
द्वाव॑नूया॒जौ , षट्थ्सम्प॑द्यन्ते । षड्वा ऋ॒तवः॑ , ऋ॒तूने॒व प्री॑णाति ।  
####  टीका
15 अपः परिषिञ्चतीत्यादि ॥ गतम् । वेदिं परितः सिञ्चति ॥

### मन्त्रः

न पत्न्यन्वा᳚स्ते, न सय्याँ॑जयन्ति ।  
यत्पत्न्य॒न्वासी॑त  यथ्स॑य्ँया॒जये॑युः ।  
प्र॒मायु॑का स्यात् ,तस्मा॒न्नान्वा᳚स्ते ।  
न सय्याँ॑जयन्ति  पत्नि॑यै गोपी॒थाय॑ ॥70॥  

####  टीका
16 नपत्नीत्यादि ॥ संपत्नीयहोमः पत्नीसंयाजाश्चनकर्तव्याः । पत्नियैपत्न्याः पत्न्या एवरक्षणार्थम् ॥

इति षष्ठेनवमोऽनुवाकः ॥  
