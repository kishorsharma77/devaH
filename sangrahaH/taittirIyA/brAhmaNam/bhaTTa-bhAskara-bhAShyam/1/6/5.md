

  
1 उत्तरस्यामित्यादि ॥ अन्यानिमारुत्याआमिक्षायाः । तांदक्षिणायांसादयति । अपधुरमिति । धुरोयद्वामस्थानंअपधुरंतत्बहिष्ठमितियावत् । तत्रएनाविशःअपक्रमणशीलाःपृथक्स्वभावाःमारुत्याःपृथक्सादितत्वात् । यद्वा- अन्यतोपाक्रमणंसत्यमुक्त्वाअन्यत्रासत्येअपसर्पणम् ॥

2 मारुत्यापूर्वयाप्रथमयाप्रचरितव्यम् । तेनअनृतंविशस्स्वभावंअन्यतोऽपक्रमणशीलत्वंअवयजतेनाशयति । वारुण्योत्तरयाप्रचरितव्यम् । अन्ततोवरुणंवारकंवरुणपाशंवाअवयजतेअनतावयजनादनन्तरम् । यद्वा- अन्ततःयावदन्तंकृत्स्नंवरुणमित्यर्थः ॥

3 यदेवेत्यादि ॥ यत्यज्जातीयंप्रतिप्रस्थाताकरोति । श्रेयान्प्रशस्यतरः । पापीयान्अल्पतरः । पत्नींवाचयति'प्रघास्यान्' इति । मेधार्हांएनांवाचनेनकरोतिअथोअपिचअनेनवाचनेनएनांतपएवोपनयति ॥

4 यज्जारमित्यादि ॥ अत्रप्रतिप्रस्थातापृच्छतिपत्नींकतितेजारा इति तत्रयदिजारंविद्यमानंनप्रब्रूयात्प्रियंज्ञातिंभर्तारंपुत्रंवारून्ध्यात्वरुणपाशेनग्राहयेत् । तस्मात्असौमेजारइति नाम्नाजारंनिर्दिशेत् । एनंनिर्दिश्यनिर्देशंजारस्यकुर्वतीएनंजारंएववरुणपाशेनग्राहयतिनतुप्रियंज्ञातिम् ॥

5 प्रघास्यान्हवामहइति ॥ प्रतिप्रस्थातापत्नीमुदानयति । एनामह्वतआह्वयति । 'लिपिसिचिह्वश्च' इत्यङ्छान्दसोलुङ् ॥

6 यत्पत्नीति ॥ 'मोषूणइन्द्र'7इत्येताम् । निर्वीर्यइति । आशासनीयेनयजमानस्यासम्बन्धात् । तस्मात् । यजमानएवअन्वाहपुरोनुवाक्याम् । तथाकुर्वन्नात्मनिवीर्यंस्थापयतिउभौ पत्नीयजमानौयाज्यांब्रूतः'यद्ग्रामेयदरण्ये' इत्येताम् । यद्ग्रामइत्यादि नाग्रामादिविषयस्यैनसः कर्तनेनयथोदितंयथोक्तंग्रामादि विषयेसमस्तंवरुणंवारकंपापंअवयजतेनाशयत्येव ॥

7 यजमानदेवत्योवाइत्यादि ॥ गतम् । देवतान्तात्तादर्थ्येयत् । जुहुयादिति । करम्भपात्रणि ॥

8 अन्न्यमिति ॥ शूर्पस्यअन्नसाधनत्वात्तेनहोमंकुर्वन्अन्न्यंअन्नेभवंवरुणमवयजते । शीर्षतइति । शिरआरभ्यस्थितंवरुणमवयजते । प्रत्यङ्प्रत्यङ्मुखः । प्रत्यङ्प्रतीपगमनएववरुणपाशान्निर्मुच्यते । यत्रगृहीत्वैवनयतिवरुणपाशंअन्ततोनिष्कृष्यप्रतिकूलमुक्त्वाआनीयते ॥ 

9 अक्रन्कर्मकर्मकृतइति ॥ विपरायन्तौजपतः । तत्रमन्त्रस्याभिप्रायमाह- देवानित्यादि । देवसंबन्धिऋणंदेवानित्युच्यते । एवमनेनयागेनवरुणंनिरवदाय'यज्ञेनदेवेभ्यः' इत्युक्तंऋणंदेवानामपाकृत्यअनृणाः सन्तः इदानीं गृहानुपप्रेतउपसंप्राप्नुतेत्येतदर्थरूपमेव आह अयं मन्त्रः । ऋणंनिरवदायेत्यनेन'देवेभ्यः' कर्मकृत्वा'7 इत्यस्यार्थोविवृतः । गृहानुपप्रेतेत्यस्यार्थोव्याख्यातः ॥

10 वरुणगृहीतंवाइत्यादि ॥ एतत्वरुणेनगृहीतंभवतियज्ञस्ययन्मन्त्रेणगृर्हीतंअतिरिच्यतेपूर्ववदवशिष्टंगृहीतस्यादिस्थानमतिरेकः । कःपुनरत्रातिरिच्यतइत्याह- तुषाश्चनिष्कासश्चतण्डुलावरणानिस्थालीलेपश्च । तस्मात्तुषैःनिष्कासेनचावभृथमवैतिइति सगुणस्यावभृथस्यविधिः । एवंकुर्वन्तेनैववरुणगृहीतेनतुषादिनातमेवग्रहीतारंवरुणमवयजतेअवमोचयति ॥ 

11 अपोऽवभृथमवैतीत्यादि ॥ गतम् । 'प्रतियुतोवरुणस्यपाशः' इत्युदकान्तंप्रत्यस्यति । 'एधोस्येधिषीमहि' इतिसमिदाधानम् । नमस्यन्तःपूजयन्तः । 'नमोवरिवश्चित्रङःक्यच्' । गतमन्यत् ॥

इति षष्ठेपञ्चमोऽनुवाकः॥  
