---
title:  ०७, साकमेधशेषः  
unicode_script: devanagari
---
## राजसूयानुब्राह्मणम्‌ 
### मन्त्रः
यत्पत्नी॑ गृहमे॒धीय॑स्याश्ञी॒याद् गृ॒ह॒मे॒ध्ये॑व स्या᳚द् ,
वि त्व॑स्य य॒ज्ञ ऋ॑ध्येत ।  
####  टीका
1 यत्पत्नीत्यादि ॥ गृहमेधीयस्य पत्न्या अशने यजमानो गृहमेधी भवत्येव, किन्तु अस्य यज्ञो व्यृद्ध्येत ऋद्धिहीनस्स्यात् ।
### मन्त्रः
यन्नाश्ञी॒याद्  अगृ॑हमेधी स्यात् ।  
नास्य॑ य॒ज्ञो व्यृ॑द्ध्येत ।  
####  टीका
अथ, यदिपत्नीनाश्नीयात् अगृहमेधीस्यात्गृहमेधीयजमानोनस्यात् । नित्ययोगेमतुप्, ततोनञ्समासः । यज्ञव्यृद्धिस्तुनभवत्येव ।
### मन्त्रः
प्रति॑वेशम्पचेयुः ।  
तस्या᳚श्ञीयात् ।  
गृ॒ह॒मे॒ध्ये॑व भ॑वति ।  
नास्य॑ य॒ज्ञो व्यृ॑द्ध्यते ॥46॥  
####  टीका
तस्माद्दोषद्वयनिवृत्तयेप्रतिवेशं पचेयुः तत्संयुक्तं  पाकान्तरं  सर्वात्थं कुर्युः । गतमन्यत् ॥
### मन्त्रः
ते दे॒वा गृ॑हमे॒धीये॑ने॒ष्ट्वा आशि॑ता अभवन्न् ।  
आञ्ज॑ता॒भ्य॑ञ्जत ।  
अनु॑ व॒थ्सान॑वासयन्न् ।  
####  टीका
2 तेदेवा इत्यादि  ॥ गृहमेधीयेनेष्ट्वा अञ्जनाभ्यञ्जनेकृत्वा अनन्तरं तत्र  वत्सानन्ववासयन्नित्येके । मातृभिस्सहवत्सान्वासयन्तीत्यन्ये । 'तृतीयार्थे' इत्यहोकर्मप्रवचनयित्वम् ।
### मन्त्रः
तेभ्योऽसु॑रा॒ᳵ ख्षुध॒म्प्राहि॑ण्वन्न् ।  
####  टीका
तेभ्य इत्यादि  । अत्रान्तरेअसुरादेवेभ्यः क्षुधं प्राहिण्वन्प्रेषितवन्तः ।

### मन्त्रः
सा दे॒वेषु॑ लो॒कमवि॑त्वा असु॑रा॒न्पुन॑रगच्छत् ।  
####  टीका
साक्षुत्देवेषु लोकं  अवकाशं  अवित्वा अलब्ध्वापनरपि असुरानेव अगच्छत्गृहमेधीयानुभावेन ।
### मन्त्रः
गृ॒ह॒मे॒धीये॑ने॒ष्ट्वा आशि॑ता भवन्ति ।  
आञ्ज॑ते॒ऽभ्य॑ञ्जते ॥47॥
अनु॑ व॒थ्सान् वा॑सयन्ति ।  
भ्रातृ॑व्यायै॒व तद्यज॑मानः॒ ख्षुध॒म्प्रहि॑णोति ।  
####  टीका
तस्माद्गृहमेधीयेनेत्यादिविधिः ।  एवमनेन कर्मणा भ्रातृव्यायैव यजमानेन क्षुत्प्रहिताभवति॥


### मन्त्रः
ते दे॒वा गृ॑हमे॒धीये॑ने॒ष्ट्वा + इन्द्रा॑य निष्का॒सन्न्य॑दधुः ।  

####  टीका
3 तेदेवा इत्यादि  ॥ निष्कासं  पचनस्थालीलग्नं  क्षामकार्षं  तमुद्धृत्यइन्द्रायन्यदधुः ।

### मन्त्रः
अ॒स्माने॒व श्व इन्द्रो॒ निहि॑तभाग उपावर्ति॒तेति॑ ।

####  टीका
केनाभिप्रायेणेत्याह- निहितभागत्वात् अस्मानैव श्व इन्द्र उपावर्तिता अवश्यमेवश्वआगन्ताईति । अनेनाभिप्रायेण निष्कासं  इन्द्रार्थं  न्यदधुः ।
### मन्त्रः
तानिन्द्रो॒ निहि॑तभाग उ॒पाव॑र्तत ।  
गृ॒ह॒मे॒धीये॑ने॒ष्ट्वा +इन्द्रा॑य निष्का॒सन्निद॑ध्यात् ।  
इन्द्र॑ ए॒वैन॒न्निहि॑तभाग उ॒पाव॑र्तते ।  
####  टीका
इन्द्रोपिनिहितभागत्वादेव उत्तरेद्युः उपावर्तत । तस्मात्  - गृहमेधीयेनेत्यादिविधिः ॥

### मन्त्रः
गार्‌ह॑पत्ये जुहोति ॥48॥  
भा॒ग॒धेये॑नै॒वैन॒ꣳ॒ सम॑र्धयति ।
####  टीका
4 गार्हपत्येजुहोतिनिष्कासम् ।
### मन्त्रः
ऋ॒ष॒भमाह्व॑यति व॒ष॒ट्का॒र ए॒वास्य॒ सः ।
####  टीका
ऋषभमित्यादि ॥ 'ऋषभ एहि' इति । अथ आहूतस्य अस्य स एवास्यहोमस्य वषट्कारः ।  
### मन्त्रः

####  टीका
तस्मात्  तस्मिन्नुदिते जुहोतीतिगम्यते ।
### मन्त्रः
अथो॑ इन्द्रि॒यमे॒व तद्वी॒र्यँ॑य्यज॑मानो॒ भ्रातृव्य॑स्य वृङ्क्ते ।  

####  टीका
अथो अपिच भ्रातृव्यस्यइन्द्रियं  वीर्यं  च यजमानो वृङ्क्ते वर्जयति । इन्द्रवीर्यवृषभरवाश्रयात् ॥

### मन्त्रः
इन्द्रो॑ वृ॒त्रꣳ ह॒त्वा  परा᳚म्परा॒वत॑मगच्छद् अपा॑राध॒मिति॒ मन्य॑मानः ।
####  टीका
5 इन्द्रोवृत्रमित्यादि ॥ परां  परावतं  परागतं  दूरतरं  देशं  अगच्छत्अपारधमहं  वाया इति अपाराधमिति मन्यमानः पुनरपिवृत्रभयात्दूरतरं  गतइति ।
### मन्त्रः
सो᳚ऽब्रवीत् ।  

####  टीका
अथेन्द्रो मरुतां  सन्निधौ अब्रवीत्बिभीमोवयं  अथइदानीं  वृत्रो  जीवति उत मृत इति ।
### मन्त्रः
"क इ॒दव्वे॑दिँष्य॒ति " इति॑ ।  

####  टीका
इदमित्थं  कोवेदिष्यतिज्ञास्यतिवेदितुं  समर्थः कइति ।
### मन्त्रः
ते᳚ऽब्रुवन् "म॒रुतो॒ वर॑व्वृँणामहै "॥49॥  
####  टीका
अथमरुतोऽब्रुवन्वयं  वरं  कंचित्वृणामहे तं  यदिलभेमहि ।
### मन्त्रः
अथ॑ व॒यव्वेँ॑दाम ।  

####  टीका
अथवयमेवइदं  वेदामज्ञातुं समर्थाइति । लोटि'आडुत्तमस्य'  इत्याडागमः ।

### मन्त्रः
"अ॒स्मभ्य॑मे॒व प्र॑थ॒मꣳ ह॒विर्निरु॑प्याता॒ " इति॑ ।  

####  टीका
कः पुनः सइति चेत्  अस्मभ्यमेवप्रथमं  प्रधानहविर्भ्यः प्रागेव अस्मदीयं  हविर्निरुप्यातैनिरूप्येत इति अयमस्माकं  वरइति । 'उपसं  वादाशङ्कयोश्च' इति लेटि'वैतोऽन्यत्र' इत्यैकारः ।
### मन्त्रः
त ए॑न॒मध्य॑क्रीडन्न् ।  
तत्क्री॒डिना᳚ङ्क्रीडि॒त्वम् ।  

####  टीका
अथेन्द्रेणतथाऽभ्यनुज्ञातेमरुतएनमध्यक्रीडन्एनमधिष्ठायक्रीडितवन्तः । ततोमृतइत्यजानन्निति ।
### मन्त्रः
यन्म॒रुद्भ्य॑ᳵ क्री॒डिभ्य॑ᳶ प्रथ॒मꣳ ह॒विर्नि॑रु॒प्यते॒ विजि॑त्यै ।  

####  टीका
तस्मात्  क्रीडिभ्योमरुद्भ्यः प्रथमं  हविर्निर्वापोविजयायभवति ॥

### मन्त्रः
सा॒कꣳ सूर्ये॑णोद्य॒ता निर्व॑पति ।  
ए॒तस्मि॒न्वै लो॒क इन्द्रो॑ वृ॒त्रम॑ह॒न्थ्समृ॑द्ध्यै ।
####  टीका
6 साकमित्यादि ॥ गतम् ॥ लोकेअवकाशेयदुदयकालेइन्द्रोवृत्रं  हतवान् ।   तस्मात्  तत्र  निर्वापोऽस्यसमृद्ध्यैभवति ॥

### मन्त्रः
ए॒तद्ब्रा᳚ह्मणान्ये॒व पञ्च॑ ह॒वीꣳषि॑ ।  
####  टीका
7  एतत्ब्राह्मणान्येवेत्यादि ॥ अनन्तरोदितवैश्वदेवादि ब्राह्मणोत्पन्नान्येव पञ्च हवींषि  आग्नेयादीनि पौष्णान्तानि अत्रापि कर्तव्यानि ।
### मन्त्रः

ए॒तद्ब्रा᳚ह्मण ऐन्द्रा॒ग्नः ।  
####  टीका
अथतदनन्तरवरुणप्रघासब्राह्मणविहितोयऐन्द्राग्नः स एवात्रापिषष्ठं  हविः ।
### मन्त्रः

अथै॒ष ऐ॒न्द्रश्च॒रुर्भ॑वति ॥50॥  
####  टीका
अथसप्तमादिविधीयतेएन्द्रश्चरुः सप्तमः ॥

### मन्त्रः
उ॒द्धारव्वाँ ए॒तमिन्द्र॒ उद॑हरत ।  
वृ॒त्रꣳ ह॒त्वा अ॒न्यासु॑ दे॒वता॒स्वधि॑ ।  
####  टीका
8 उद्धारं  वा इत्यादि  ॥ इन्द्रोवृत्रं  हत्वा अन्यासुदेवतास्वधि । उपरिऐश्वर्येवा अधिशब्दः । यथा- अधिपञ्चालेषु ब्रह्मदत्तइति । तद्विषयैश्वर्यनिमित्तोयउद्धारः आत्मनउच्छ्रायः तं एतं  अनेनचरुणाउदहरत ।
### मन्त्रः
यदे॒ष ऐ॒न्द्रश्च॒रुर्भव॑त्य् उद्धा॒रमे॒व तय्यँज॑मान॒ उद्ध॑रते ।  

अ॒न्यासु॑ प्र॒जास्वधि॑ ।  
वै॒श्व॒क॒र्म॒ण एक॑कपालो भवति ।  
विश्वा᳚न्ये॒व तेन॒ कर्मा॑णि॒ यज॑मा॒नोऽव॑रुन्धे ॥51॥  
####  टीका

यदेष इत्यादि  । गतम् । वैश्वकर्मणएककपालोऽष्टमः ॥

 इति षष्ठेसप्तमः ॥  
