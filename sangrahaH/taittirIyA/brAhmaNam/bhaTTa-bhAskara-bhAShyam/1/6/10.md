

  
1 प्रतिपूरुषमित्यादि ॥ यावन्तोयजमानस्यगृह्याजनास्तावत एककपालान्निर्वपति । 'यथार्थेयदव्ययम्' इति वीप्सायामव्ययीभावः । निरवदयतेरुद्रसकाशान्निष्कृष्यावस्थाप्यरक्षति । एकमतिरिक्तमिति । निर्वपतीत्येव । एकधैवेति । एकेनैवप्रकारेणनपुनरावृत्त्यारुद्रंदेवतान्तरसकाशान्निष्कृष्यअवस्थायतर्पयति ॥

2 अन्तरवचारिणमिति ॥ आभ्यन्तरमनुप्रविश्यानिष्टाचरणशीलंकुर्यात् । स्निग्धत्वादेनंनमुञ्चेत्ततश्चप्रजानश्येयुः ॥

3 एकोल्मुकेनेति ॥ दक्षिणाग्नेरादाय । तद्धिरुद्रस्यभागधेयंभजनीयंएकत्वसामान्यात् । इमामिति । उत्तरपूर्वाम् ॥

4 रुद्रोवा इत्यादि ॥ तादृशाहुत्यर्थंआत्मानंनप्रकाशयति । 'प्रकाशनस्थेयाख्ययोश्च' इत्यात्मनेपदम् । तस्यनामदेवदत्तादिकंद्विषन्तं असौतवपशुरितिनाम्नानिर्दिशेत् । सद्वेष्योऽस्मैपशुत्वेननिर्दिष्टोभवति । अथयदिकश्चित्नद्विष्यात्आखुस्तेपशुरितिब्रूयात् । ततस्तावतातृप्तः किञ्चिदपिपशुंनहिनस्ति ॥

5 चतुष्पथ इति ॥ चक्षुष्पथेउल्मुकंनिधायेत्येके । विकल्पइत्यन्ये । पड्बीशइति । अग्नीनांपत्सुहिप्रदेयःयत्रपुनःपुनराधावन्ति । पत्सुप्रविष्टः पड्बीशइतिपृषोदरादिः । अश्वानांसंदानस्थानंपड्बीश इत्येके । तस्मात् अग्निवतिअग्नियुक्तेहुतंभवति । मध्यमेनेत्यादि । गतम् ॥

6 शरद्वा इत्यादि ॥ अत्रप्रधानहोममन्त्रे- सहस्वस्राऽम्बिकयाभागंजुषस्वेत्युच्यते । शरत्हिंसा । शॄहिंसायां, 'शॄदृभसोदिः' इत्यदिप्रत्ययः । ऋतुविशेषःशरत् । साखलुरोगबहुलत्वात्सर्वप्रजाहिनस्ति । तस्मादस्यदेवस्यहिंसितुः सहचारिणी । शरद्रूपिकयावातयासहचारिण्याहिनस्तिप्रजाः । यदाह- 'तयावाएषहिनस्ति' इयंदुर्वृत्तादिकंहिनस्ति । तस्मात्'सहस्वस्रा' इतिवचनात्तयासहएनं देवंशमयति । प्रदर्शनार्थचेदंशरल्लक्षणसहचारिणीनां शक्तीनाम् । तत्रत्र्यम्बकानां शरत्प्रीत्यातामेव प्रदर्शयति ॥

7 भेषजंगवइति ॥ चतुष्पथमग्निंपरिषिञ्चति । यावन्तइति । 'गवेश्वाय' इत्यादियथामन्त्र आहतथासर्वेभ्यःपशुभ्योभेषजंकरोतियथाशरन्नहिनस्ति ॥

8 अवाम्बरुद्रमिति यजमानोजपति ॥ आशिषमिति । 'यथानःश्रेयसस्करत्'33 इत्यादि कामाशिषमनेन आशास्तेलभतेचतथाताम् ॥

9 त्र्यम्बकमिति अग्निंपरियन्ति ॥ अस्यमन्त्रस्यतात्पर्यमाह- मृत्योरिति । मृत्योर्मुक्षीयमुक्तोभूयासं अमृतात्मामुक्षीयेत्येतदयंमन्त्रः प्राधान्येन एतदाह इत्यर्थः॥ 

10 उत्किरन्तीति ॥ ऊर्ध्वान्पुरोडाशानुदस्यन्ति । भगस्येतिचतुर्थ्यर्थेषष्ठी । भगाय ऐश्वर्यायतान्पततोलीप्सन्तेलब्धुमिच्छन्ति गृह्णन्ति । छान्दसंदीर्घत्वम् । तस्मात्भगस्यभगायवालिप्सतिअपादत्ते । केचिदाहुः- उत्किरन्तीत्ययंफलस्तुतिरिति । यउत्किरन्तितत्भगस्यलीप्सन्ते ऐश्वर्यमेवतल्लब्धुमिच्छन्तीति । ऐश्वर्यस्थानीयात्तान्ग्रहीतुमुत्किरन्तीति । तस्माद्भगस्ययोलिप्सेततान्पततोगृह्णातीतिशेषः ॥

11 मूतेकृत्वेति ॥ मूतेकृत्वामूतस्थान्कृत्वारुद्रार्थंशुष्कस्थाण्वादौ आसजन्ति आबध्नन्ति । यथाजनंजनपदादिकंयतेगन्तुंप्रवृत्ताय अवसंपाथेयान्नंकरोति, तादृक्तत्इतिजानीयात् । यातेःशतरि'शतुरनुमः' इति चतुर्थ्या उदात्तत्वम् । 'स्वरितोवाऽनुदात्तेपदादौ' इति तस्यसंहितायांस्वरितत्वम् ॥

12 एषतेरुद्रभाग इत्यासञ्जनमन्त्रः ॥ निरवत्त्यै इति । निष्कृष्यपृथक्त्वेनभागप्रदानार्थम् । निरवपूर्वाद्ददातेःक्तिनि 'अचउपसर्गात्तः' इतितादेशः । 'तादौच' इत्यनन्तरस्यगतेः प्रकृतिस्वरत्वम् । अप्रतीक्षं अपुनर्निरीक्षणं आयन्ति आगच्छन्ति चतुष्पथात् । अपःपरिषिञ्चतिरुद्रस्यान्तर्हित्यै अन्तर्धानंरुद्रः कुर्यादिति ॥

13 प्रवा इत्यादि ॥ अस्मात्मनुष्यलोकात् एतेप्रच्यवन्तेप्रतिष्ठन्तेयेत्र्यम्बकैश्चरन्ति । तस्मात्आदित्यं अदितिदेवत्यंचरुंस्वगृहमागत्यनिर्वपति । अस्यांपृथिव्यामदितिनाम्न्यां पुनरागत्यप्रतिष्ठिताभवन्ति॥

इतिभट्टभास्करमिश्रविरचितेयजुर्वेदभाष्येपारक्षुद्रेप्रथमेऽष्टकेषष्ठप्रपाठकेदशमोऽनुवाकः॥

षष्ठप्रपाठकस्समाप्तः॥  
