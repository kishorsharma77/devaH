<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on संस्कारे विश्वासटिप्पणयः</title>
    <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/</link>
    <description>Recent content in &#43;२ on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/index.xml" rel="self" type="application/rss+xml" />
    
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/1/</guid>
      <description>1अथ पौरोडाशिकं ब्राह्मणं प्राजापत्यं काण्डमारभ्यते - तृतीयस्यामितो दिवि सोम इत्यादि ।। इतो लोकादारभ्य तृतीयस्मिन् द्युसंज्ञिके सोम आसीत् । द्युलोकाभिप्रायेण स्त्रीत्वम् । लोकत्रयवचनो वा द्युशब्दः । पर्णं पत्रं श्येनरूपाया गायत्र्याः । तत् पर्णः पलाशोऽभवत् । तस्मात्पतनात् पर्णत्वं पतितृत्वाद्वा सर्वोत्कृष्टत्वाद्ब्रह्मत्वं पर्णस्य । अपाकरणं मातृभ्यः पृथक्करणम् ।। 2त्रिपदेति ।। &amp;lsquo;सङ्ख्यासुपूर्वस्य&amp;rsquo; इति लोप समासान्तः, &amp;lsquo;टाबृचि&amp;rsquo; इति टाप् । &amp;lsquo;पादः पत्&amp;rsquo; इति पद्भावः । &amp;lsquo;द्वित्रिभ्यां पाद्दन्&amp;rsquo; इत्युत्तरपदान्तोदात्तत्वम् । प्रार्पणा गोचराय प्रस्थापना । अर्तेर्नो पुगागमः ।। 3प्राचीमुदीचीमिति ।। पूर्वोत्तरदिगञ्चिताम् ।। 4&amp;rsquo;इषे त्वोर्जे त्वा&amp;rsquo; इति शाखाच्छेदनमन्त्रः ।। इषमेवेति । सान्नाय्यस्य इट्त्वेन ऊर्क्त्वेन च अभिधानात् तदुभयं यजमाने दधात्येव ।। 5वायवस्स्थेति वत्सापाकरणमन्त्रः ।। वायुरन्तरिक्षस्याध्यक्षाः अधिपतिः । वचनव्यत्ययः । अक्षेर्वा &amp;lsquo;गतिकारकयोरपि&amp;rsquo; इत्यसुन्, पूर्वपदप्रकृतिस्वरत्वं च । पशुदेवताधिदेवतां वायुं संकीर्त्य अपाकरणं कुर्वन् वायव एवैनान् पशून् परिददाति स्वीकरोति, यस्मात् अयं वायवस्स्थेत्याह । किञ्च - यदाह वायवस्स्थेति तेनैवैनान् पशून् प्राकरोहि प्रकृष्टाकारवतः करोति वायुदेवत्यत्वप्रकटनात् । प्रकर्षेण वाऽविनष्टानेवाह्वयति । देवताभेदस्याविवक्षितत्वात् ताच्छब्द्यं, मन्त्रे मत्वर्थीयो लुप्यते । अथ उपायवस्स्थेति यदाह उपगन्तृसंकीर्तनात् यजमानायैव पशून् पुनरुपह्वयते समीपे आह्वयति आगमनमनुजानाति ।। 6देवो व इति प्रस्थापनमन्त्रः ।। सवित्रा प्राप्यमाणत्वसंकीर्तनं प्रसूत्यै तदनुज्ञालाभाय ।। 7यज्ञो हीति ।। सर्वकामसिद्धिहेतुत्वात् ।। 8अथ &amp;lsquo;देवभागम्&amp;rsquo; इति मन्त्रे देवपदोपादानाभिप्रायमाह - वथ्सेभ्यश्चेत्यादि ।। देवेभ्य एवैना इन्द्रायेति । सर्वदेवतात्मानं इन्द्रमेव मन्त्रे देवशब्द आचष्ट इति प्रतिपादयति सान्नाय्यस्यैन्द्रत्वात् ।। 9ऊर्जं हीति ।। स्मर्तव्यत्वाभिधानं संस्तुत्वैव भवतीति यावत् ।। 10प्रजातिस्सन्तानाविच्छेदः ।। 11रुद्रस्येति प्रस्थितानुमन्त्रणम् ।। 12ध्रुवा अस्मिन्निति यजमानगृहेक्षणम् ।। 13यजमानस्य पशूनिति शाखोपगूहनम् ।। गोपीथाय गोपनाय । तस्मादिति । पशूनां पात्र्याः शाखायाः सुरक्षितत्वात्पशवः सायमविनष्टा एव गृहमुपागच्छन्ति ।। 14अनध इति ।। कस्मिंश्चिदाधारे सादयति, गर्भाणां धारणाय, तदपि अप्रपादाय अप्रच्युतये । उपरीवेति । ऊर्ध्वायामेव दिशि । इवशब्दोऽवधारणे । उपरितनत्वसामान्यात् तच्छब्दस्य । स्वर्गस्य समष्टयै सम्यक् प्राप्त्यै भवति तस्या उपरिसादनम् ।। इति तैत्तिरीयब्राह्मणे तृतीये द्वितीये प्रथमोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/10/</guid>
      <description>1वज्रो वा इत्यादि ।। अन्वञ्चं आत्माभिमुखं क्षण्वीत हिंस्यात् आत्मानं अध्वर्युः । कर्मणि वा कर्तृप्रत्ययः । क्षण्येत हिंस्येत । वज्रेणैवेति, यत्तुल्यः स्फ्यः । अग्निभ्यामिति । आहवनीयगार्हपत्याभ्याम् । स्फयेनोदीचश्चाधराश्चेति तिर्यञ्चं स्फ्यं स्तब्ध्वा संप्रैषात् एवं स्फ्येन वज्रतुल्येनास्याः पृथिव्याः सम्बधिनं पाप्मानं भ्रातृव्यं अपहत्य उत्पाट्य उत्करे उपधानस्थानीये अधिनिधाय वृश्चति यथा लोके किञ्चित्काष्ठादिकमुपधाय व्रश्चनीयं वृश्चन्ति एवमेतत् । नेनिक्ते शोधयति । अथो इति अपि च भ्रातृव्यस्य पाप्मनः न्यङ्गं न्यञ्जनं शरीरशोभां तेजः छिनत्ति स्फ्यप्रक्षाळनेन । निभृतं वा अङ्गं न्यङ्गम् ।। 2इध्माबर्हिः इध्मं च बर्हिश्च उत्तरेणाहवनीयं प्रागग्रमुपसादयति युक्त्यै यज्ञेन योगो यथा स्यात् । किञ्च - यज्ञस्य मिथुनत्वाय द्वयोस्सहोपसादनम् । अपि च पुरोरुचं पुरस्ताद्दीपनां इमां यज्ञस्य स्थापयति उत्तरस्य करिष्यमाणस्य कर्मणोऽनुख्यात्यै अनुक्रमेण प्रकाशनार्थं, रोचनार्थत्वात् । अन्यत्रेति । आहुतिपथात् आहुतिन्यायात् प्राचीनत्वात् अन्यत्र अनाहुतिपथे इध्मं प्रवर्तयेत् । अथ बर्हिषः प्रतीचीनत्वे दोषमाह - प्रजा वा इति । बर्हिषा हेतुना प्रजानां प्रजननं प्राचीनवृत्तिं अपराध्नुयात् अयुक्तेन रूपेण प्रवर्तयेत् । पश्चात्प्रागुपसादने दोषद्वयाभावः । संप्रत्येवेति । युक्तेन रूपेण । आत्मेति । अग्नेरभ्यन्तरत्वात् । प्रजा बर्हिः संतन्यमानत्वात् प्रजातुल्यम् । उत्तरतरेति । तीर्थे भावे उद्गततरा, ततः तेनैव क्रमेण मेधमुपनीय यथादेवतं आत्मप्रजास्वभावानतिक्रमेण एनत् इध्माबर्हिः प्रतिष्ठापयति ततः प्रजया पशुभिश्च यजमानः प्रतिष्ठितो भवति ।। इति तैत्तिरीये ब्राह्मणे तृतीये अष्टके द्वितीये प्रपाठके दशमोऽनुवाकः समाप्तश्च प्रपाठकः ॥ प्रथमं पौरोडाशिकं समाप्तम् ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/2/</guid>
      <description>1देवस्य त्वेत्यादि ।। पर्शुः पार्श्ववक्रः । अध्वर्यू इति । अध्वरस्य नेतारौ मणिबन्धादुपरि वा स्तः । यत्यै यमनाय धारणाय ।। 2यो वा इत्यादि अश्वपर्श्वोस्स्तुतिः ।। पर्वशः पर्वणिपर्वणि । &amp;lsquo;संख्यैकवचनाच्च&amp;rsquo; इति शस् । पर्ववेदी पर्वपरिहारेणाच्छिन्दन् एना ओषधीर्न हिनस्ति । प्रजापतिरेव तद्वेदी तथा कर्तुं शक्रोति । ततः किमित्याह - अश्वश्चायं प्राजापत्यः तदक्षिपरिणामत्वात् तस्मात् अश्वपर्श्वा बर्हिरभिप्राप्तुं तदर्थां ओषधीः यच्छन् उभयोः सयोनित्वात् तासां हिंसां नोत्पादयेत् ।। 3यज्ञस्येति अश्वपर्श्वभिमन्त्रणम् ।। रयिं दधातीति । यज्ञसाधनत्वाभिधानेन रयिसाधनं यज्ञं यजमाने स्थापयति । घोषदिति धननामेति केचित् ।। 4प्रेयमिति गार्हपत्यप्रदेशादाहवनीयप्रदेशगमनम् ।। विद्या वा इति । अश्वपर्शुं धिषणाशब्देन संकीर्तयन् विद्ययैव बर्हिरभिप्राप्तुं गच्छन् भवति ।। 5मानवी हीति ।। मनुना प्रजापतिना कृता मानवी पर्शुः, सा खलु स्वधया अन्नेन कृता यागद्वारेण निर्वर्तिता, तस्मात् स्वधया वितष्टेत्युच्यते । &amp;lsquo;तृतीया कर्मणि&amp;rsquo; इति पूर्वपदप्रकृतिस्वरत्वम् । श्रुतवन्तः क्रान्तदर्शनाः, तस्मात्त एवं कुर्वन्तीत्याह । अयं यज्ञः पुरस्तात् पूर्वस्यां दिशि वर्तते । तस्मात् कवयः पुरस्तात् पूर्वस्यां दिशि आवहन्तीत्युच्यत इति । तस्मात् मुखत् एव वाच्या एवारभ्य यज्ञः निर्वर्तितो भवति । अथो अपि च त एवमुक्त्वा यतः कुतश्चिदपि दिशो यदाहरति तत्प्राच्या एवाहृतं भवति एतन्मन्त्रप्रभावात् ।। 6देवेभ्योजुष्टमिति वेद्याः प्रत्यवेक्षणम् ।। तत्र देवेभ्यो जुष्टं प्रियमस्यां वेद्यां आसादनीयं चेति वचनं बर्हिषस्समृद्ध्यै सम्यक्फलसाधनभावाय भवति । तच्च कर्मणोऽनपराधाय अवैकल्याय भवति । तादृशबर्हिरर्थान् दर्भानाहर्तुं इयं अश्वपर्शुः प्राची गच्छतीति भाव इति दर्शितं भवति ॥ 7देवानामिति प्रस्तरार्थदर्भपरिग्रहः ।। यन्नाम किंचित् दृश्यते तत्सर्वं देवानां परिषूतं देवतार्थमेव प्रागेव परिगृहीतम् । योपि &amp;lsquo;देवार्थं परिषूतं परिगृहीतमसि, नात्मार्थं वृथा परिषूयसे&amp;rsquo; इति अध्वर्युराह तदात्मन अहिंसार्थम् । अथो अपिच यथा खलु लोके कश्चित्स्वाभिमतं कूर्वन् वस्यसे प्रशस्ततराय पुरुषाय प्रतिप्रोच्य प्रार्थितं प्रकटीकृत्य &amp;lsquo;अत्र भवत इदं करिष्यामि नात्मार्थम्&amp;rsquo; इति वसीयांसं प्रत्यर्थितया व्यपदिशन् स्वाभिमतं करोति एवमेवाध्वर्युर्देवेभ्यः प्रतिप्रोच्य स्वाभिमतं बर्हिदाति लुनाति आत्मनो लवनापराधनिवृत्तये, तच्चाहिंसायै ।। 8यावत इति ।। परिदेशनं परिषवणं, बर्हिस्स्तम्बपरिग्रहे तेषां मध्ये किंचिद्यदुच्छिंष्यात् &amp;lsquo;विष्णोस्तूपोसि&amp;rsquo; इत्युत्सृजेत् । अतः तत् यज्ञस्य अतिरेचयेत् तस्य स्तम्बस्य यज्ञसम्बन्धं निवर्तयेत् । अयुक्तं च परिषूतस्य अतिरिक्तत्वम्, तस्मादयं पक्षो दृष्टः । कथं तर्हि कर्तव्यमित्याह - एकमिति । एकस्तम्बपरिग्रहे उत्स्रष्टव्याभावात्तस्य च सर्वस्य किंचिदप्यनुच्छेष्यत्ववचनान्नातिरेकदोषः ।। 9वर्षवृद्धमसीति स्तम्बोन्मार्जनम् ।। वर्षवृद्धा इति वर्षेण वर्धिता इति । कर्मणि निष्ठायां &amp;lsquo;तृतीया कर्मणि&amp;rsquo; इति पूर्वपदप्रकृतिस्वरत्वम् ।। 10देवबर्हिरिति असिदादिना बर्हिषस्संश्लेषणम् ।। देवपदविशेषणेन देवार्थं बर्हिः करोति । अहिंसाया इति । हिंसा हेतुमन्वक्छेदादिं न करोमीति वचनात्, बर्हिषोऽहिंसायै भवति । पर्वणो राद्धिवचनं च बर्हिष ऋद्ध्यै भवति ।। 11आच्छेत्तेत्याच्छेदनम् ।। एतद्वचनप्रभावाद्योप्येवं वेद, न परं बर्हिरित्येव अस्यापि वेदितुरपि आत्मनस्संबन्धि किंचिदपि न मीयते न हिंस्यते । &amp;lsquo;मिञ् हिंसायाम्&amp;rsquo; । अस्यैवंवक्तुस्सबन्धि किंचिदपि न मीयते, अथ य एवं वेद तस्यापीति शेषः ।। 12देवबर्हिरित्याच्छिन्नाभिमर्शनम् ।। तत्र प्रजासाधनस्य बर्हिषो विरोहणं प्रजानामेव प्रजननाय भवति । न दर्भप्ररोहणमात्रमिदमाशास्यत इति मन्तव्यमिति भावः ।। 13सहस्रवल्शा इत्यात्मप्रत्यभिमर्शनम् ।। एतामात्मविरोहणविषयामेवाशिषं आशास्ते नातःपरमाशासनीयमिति भावः ।। 14पृथिव्या इति प्रस्तरनिधानम् ।। आत्मनः पृथिवीसंपृक्तवचनं यजमानस्य प्रतिष्ठित्यै भवति ।। 15अयुङ्गायुङ्गानिति ।। अयुग्मान् अयुग्मान् नकारमकारयोः स्थानविनिमयः; पूर्वत्र द्वितीयायाः &amp;lsquo;सुपां सुलुक्&amp;rsquo; इत्याकारः । &amp;lsquo;अनुदात्तं च&amp;rsquo; इत्याम्रेडितस्य निघातः । निधनभेदनिबन्धना वीप्सा निधनानामप्ययुग्मत्वं बोधयति । अयुग्मत्वे हि मुष्टीनां प्रस्तरेण सह मिथुनत्वं युग्मता भवति । तच्च प्रजात्यै भवति ।। 16सुसंभृतेति शुल्बे निधनसम्भरणम् ।। ब्रह्मणैवेति । ब्रह्मणा हि सुष्ठु संभ्रियते ।। 17अदित्या इति शुल्बकरणम् ।। सामर्थ्याच्च सम्भरणात्पूर्वमिदं द्रष्टव्यम् । अस्याः पृथिव्याः एनत् शुल्बं रास्नां रशनां करोति ।। 18इन्द्राण्यां इति सन्नहनम् ।। इन्द्रस्य पत्नी इन्द्राणी &amp;lsquo;इन्द्रवरुण&amp;rsquo; इति ङीषानुकौ ।। 19पूषेति ग्रन्थिकरणम् ।। पूष्णः पोषयितुः सङ्कीर्तनाद्यजमाने पुष्टिं ददाति ।। 20स ते इति शुल्बान्तोपगूहनम् ।। अन्यत्रास्थानस्य ग्रन्थिकरणस्य निषेधात् प्रजानामहिंसायै भवति ।। 21पश्चादिति परत आकृष्य प्राञ्चं ग्रन्थिमुपगूहति ।। पश्चाद्भागात्प्राचीनं प्राग्देशाञ्चितं रेतस्सिच्यते तथैव कृतं भवति ।। 22इन्द्रस्येत्युद्यमनम् ।। इन्द्रसंकीर्तनात् इन्द्रदत्तं वीर्यं यजमाने दधाति ।। 23बृहस्पतेरिति शीर्ष्णि निधानम् ।। 24उर्विति प्रत्यागच्छति ।। तत्र अन्तरिक्षस्य उरुत्वाभिधानं गत्यै अविहतायै भवति ।। 25देवंगममित्युपरिसादनम् ।। 26अनघ इत्यादि व्याख्यातम् ।। इति तैत्तिरीयब्राह्मणे तृतीये द्वितीये द्वितीयोऽनुऽवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/3/</guid>
      <description>1पूर्वेद्युरित्यादि ।। इध्मं च बर्हिश्च इध्माबर्हिः । छान्दस आनङ् । वनस्पत्यादित्वादाद्युदात्तत्वम् ।। 2प्रजापतिरित्यादि ।। सृष्ट्यनन्तरं यज्ञस्य उखे कुम्भ्यौ अस्रंसेतां गळिते अभूतां । ततो यज्ञ एव स्रस्तस्स्यात् । यज्ञो नाम कः? प्रजापतिरेव । ततक्ष प्रजा विनष्टास्स्युः । तत्र सान्नाय्योखे यज्ञस्यैव पूर्वं स्रस्तोखस्य उखे भवतः, तदस्य यज्ञस्य अप्रस्रंसाय भवति सान्नाय्योखे सान्नाय्यकुम्भ्यौ ॥ 3शुन्धध्वमिति सान्नाय्यपात्रप्रोक्षणम् ।। 4मातरिश्वन इति अङ्गारनिरूहणम् ।। मातरिश्वनः वायोः घर्मः धरणाधारः सञ्चारस्थानमन्तरिक्षं तदेव त्वमसीति अङ्गारस्य विधारणसामर्थ्यख्यापनं एषां लोकानां विधृत्यै भवति ।। 5द्यौरसीति सान्नाय्यपात्र्यभिश्रयणं । ।। द्युप्रभृतीनां कार्यत्वात्, तद्भावेन स्तूयत इति भावः ।। 6विश्वं दधाति धारयतीति विश्वधाया वृष्टिः । &amp;lsquo;गतिकारकयोरपि&amp;rsquo; इत्यमुम् । इह तु लोकाधिवकारादन्तरिक्षं वृष्टिसहचरितमुच्यते तत्र वृष्टेस्संकीर्तनात् वृष्टिमवरुन्धे ।। 7वसूनामित्युखायां शाखापवित्रनिधानम् ।। प्राणा वा इति वासहेतुत्वात् । तेषां एष भागः प्रीणनहेतुत्वात् ।। 8बहुवारं पावनत्ववचनं प्राणेष्वेवायुषो धारणाय भवति । तत्रायुरेकदेशस्य अन्यथाऽपि सिद्धत्वात् आयुषस्सर्वत्वाय तत्संपद्यते ।। 9पवित्रं विशिनष्टि - त्रिवृदिति ।। त्रिवृद्गुणं भवति, तत्पवित्रं पलाशशाखायां च निहितं भवति, दर्भमयं च भवति । अथ त्रिवृत्त्वादि स्तौति - त्रिवृद्वा इत्यादि । सयोनित्वायेति पालाशस्य सौम्यत्वात् ओषधीनामपि सौम्यत्वात् दर्भपलाशयोस्सयोनित्वम् । साक्षात् अव्यवधानेनैव पवित्रं भवति दर्भाः । प्रागिति प्रागायतं सायं निदधाति । तिर्यक् दक्षिणोत्तरायतं उदगग्रं प्रातः । तद्दर्शस्य कर्मणो रूपं दध्यादिसाध्यत्वेन तिर्यक्प्रधानत्वात् । दार्श्यं दर्शे कर्मणि साधु । छान्दसो ण्यप्रत्ययः । ततः किमित्याह - अन्नं स्वयं चन्द्रमाः दृशिकर्मभूतः, यस्याप्यायनमिदं कर्म, प्राणाश्चान्नं तद्धेतुकत्वात्, तस्मात् उभयविधमप्यन्नं उपेति, नान्यतरदेव, तच्च अजामित्वाय अनालस्याय भाति । अन्यतरोपगमे ह्यालस्यं स्यात्, तस्मादह्नि रात्रौ च अन्नलाभात् सर्वतः अह्नि रात्रौ च वायुः पवते ।। 10हुत इति स्तोकानुमन्त्रणम् ।। तत्र हुत इति सङ्कल्पान् विप्रुषां प्रतिष्ठितत्वं अविनाशः, तदपि हविषोऽस्कन्नत्वाय भवति । तत्र हेतुमाह - न हीति । इदानीं नाकायेति मन्त्रपदं व्याचष्टे - दिवीत्यादि ।। गतम् ।। 11अन्वारभ्येति कुम्भीम् ।। कामिति । कां गामधुक्ष इति आतृतीयस्याः पृच्छति । प्रथमां द्वितीयां तृतीयां चेति यावत् । अमूमिति गङ्गां यमुनामित्यादिनामविशेषं कीर्तयन् प्रत्याह । एवं ह्यासां भद्रं कल्याणं कर्माविष्करोति ।। 12सा विश्वायुरिति प्रथमानतिक्रमेण दुग्धानां गवामभिमन्त्रणम् ।। इयं वा इत्यादि । विश्वान्नहेतुः विश्वायुः । विश्वगतिर्विश्वव्यचाः । विश्वकर्मफलस्थानं विश्वकर्मा । अथो अपिच यथा लोके कश्चित् लब्धापेक्षः प्रदात्रे पुण्यमाशास्ते एवमेनाः गाः विश्वायुरित्यादिभिः पदैरुपस्तौति । तस्मादित्यादि लोकवृत्तान्तदर्शनम् । प्रादात् प्रभूतं पय इति स्तुतिहेतुकथनम् । यथा देवतमिति यथा स्वं देवतार्थमनुजानाति । तच्च दैव्यमानुषभोगाय । त्रिराहेति, &amp;lsquo;बहु दुग्धि&amp;rsquo; इत्यादिवचनेन त्रिर्वाचं विसृजति । त्रित्वेन सत्यत्वं येषां ते त्रिषत्याः । उत्तराः तिसृभ्यः, दुग्ध इति गम्यते ।। 13यातयामेति ।। तत्रस्थेनाग्निना गृहीतसारत्वात् गतरसत्वम् । नेतइतः पुरोडाशमिति । पुरोडाशप्रभृतिहविष्ट्वात् ततः प्राग्घविषो यामप्राप्तिर्नास्ति । तस्मात् दारुपात्रेण यथाकामं दुह्यादेव । &amp;lsquo;उपर्यादिषु त्रिषु&amp;rsquo; इत्यत्र &amp;lsquo;इतइतः&amp;rsquo; इति पठितव्यमिति मन्यन्ते । यद्वा - &amp;lsquo;ततोऽन्यत्रापि दृश्यते&amp;rsquo; इति द्वितीया ।। 11शूद्र एवेति ।। सर्वमन्यद्यथाकामं कुर्यात् इदं त्वेकं सर्वथा परिहर्तव्यमिति यावत् । असत इति । प्रजापतेः पत्तो जातत्वात् । उक्तं च &amp;lsquo;तस्माच्छूद्रो यज्ञेऽनवकॢप्तः&amp;rsquo; इति । अग्निहोत्रमेवेति । पक्षान्तरम् । यदा खल्विति । शूद्रदुग्धमपि हविर्भवति, यदा तत्पवित्रं अत्येति अत्याक्रामति ।। 15संपृच्यध्वमिति गादोहनसंक्षाळनीयानामपां पयस्यानयनम् ।। 16सोमेनेति दध्यातञ्चनम् ।। सोमीकरणस्य प्रयोजनमाह - यो वा इति । पुनर्भक्ष्यः अपीततुल्यत्वात् संवत्सरमपीत सोमस्यापि सान्नाय्ये सोमसम्बन्धः संपद्यते तेन पुनर्भक्ष्यत्वदोषाप्रसङ्गः ।। 17सोमः खल्विति ।। &amp;lsquo;सोमेन त्वा&amp;rsquo; । इति सोमीकृतत्वात् ।। 18उदन्वदिति अपिधानपात्रमुदकवद्भवति ।। 19अदस्तमसीत्यपिधानम् ।। 20अनघ इत्यादि व्याख्यातमेव ।। इति तैत्तिरीये तृतीये द्वितीये तृतीयोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/4/</guid>
      <description>1कर्मणे वामित्यादि ।। &amp;lsquo;कर्मणे वाम्&amp;rsquo; इतीह कर्मारम्भे हस्तयोस्संमर्शनम् । यज्ञस्य वा इति । लक्षणेऽनोः कर्मप्रवचनीयत्वम् । आहवनीयादिति । गार्हपत्यात्प्रक्रम्य संततामुलपराजीं स्तृणात्याहवनीयात् ।। 2अपः प्रणयतीत्यसकृद्विधानं फलविशेषार्थम् । सर्वैः श्रद्धेयत्वादपां श्रद्धात्वम् । इष्टसाधनत्वात् यज्ञत्वमपाम् । प्रचरणं प्रयोगः । अरिष्टशमनत्वाद्वज्रत्वम् । सर्व देवताप्रीणनत्वात् सर्व देवतात्वम् ।। 3वेषाय त्वेति शूर्पादानम् ।। वेषाय व्यापनाय कर्मणे शूर्पमादत्ते।। 4प्रत्युष्टमिति प्रतितपनम् ।। 5धूरसीति धुरोऽभिमर्शनम् ।। धुर्य इति । यज्ञस्य धुरो वोढा धुर्यः । &amp;lsquo;धुरो यढ्ढकौ&amp;rsquo; ।। 6धूर्वन्तमिति ।। धुर्वी हिंसायाम् । &amp;lsquo;उपधायां च&amp;rsquo; इति दीर्घत्वम् ।। 7त्वं देवानामिति अनसोऽभिमन्त्रणम् ।। यथायजुर्वदति अनसो माहात्म्यं तथा सर्वमेतदस्त्वेव ।। 8मित्रस्य त्वेति पुरोडाशीयानां प्रोक्षणम् ॥ 9उरुवातायेति तृणादिनिरसनम् ।। यद्वातो न प्रविशति तद्वरुणदेवत्यं वारकेण तमसा गृहीतं, तत् तस्मात् तृणादिनिरसनेन वातसञ्चारार्थं महानवकाशः क्रियत इति यावत् ।। 10देवस्यत्वेति हविषो निर्वापणम् ।। व्याख्यातम् । हवींषीति । अग्नीषोमीयादीनि ।। 11इदं देवानामिति निरुप्ताभिमर्शनम् ।। इदमु न इति निरुप्तशेषाभिमर्शनम् । व्यावृत्तिः निरुप्तानिरुप्तविभागः ।। 12स्फात्या इति कोष्ठादौ शिष्टावपनम् ।। परीणत् गहम्, आवपनं वा ।। 13सुवरिति आहवनीयानुवीक्षणम् ।। सुवरेवेति । सुष्ठु श्रेयसां गमयितृ ज्योतिः आहवनीयम् ।। 14दृंहन्तामिति गृहानुवीक्षणम् ।। 15उर्विति गमनम् ।। 16अदित्या इति परेण गार्हपत्यमाहवनीयं वा सादनम् ।। 17अग्ने हव्यमिति गार्हपत्याभिमन्त्रणम् ।। इति ब्राह्मणे तृतीये द्वितीये चतुर्थोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/5/</guid>
      <description>1इन्द्रो वृत्रमहन् इत्यादि ।। अपोऽभि अपो लक्षीकृत्य मेध्यं मेधार्हं मेधा यागः यज्ञियं यज्ञार्हं यज्ञो देवपूजा सदेवं देवयोग्यं तदपोदक्रामत् ऊर्ध्वमपाक्रामत् ।। 2देवो व इत्युत्पवनम् ।। सवितृप्रसूतः सवित्राऽनुज्ञातः । &amp;lsquo;तृतीया कर्मणि&amp;rsquo; पूर्वपदप्रकृतिस्वरत्वम् । प्राणहेतवः आपः वसवः रश्मयश्च, सावित्रियेति &amp;lsquo;देवो वः&amp;rsquo; इत्यनया सवित्रा अनुज्ञातं मम कर्मे अस्त्विति । पच्छः पादेन पादेन गायत्रीसम्बन्धिना &amp;lsquo;संख्यैकवचनाच्च&amp;rsquo; इति शम् । त्रिष्षमृद्धं तिसृभिः आवृत्तिभिः समृद्धम् ।। 3आपो देवीरिति उन्महयन्नुपोत्तिष्ठति ।। अस्य मन्त्रस्य एतत्स्वरूपमेव आसां अपां महिमानं देवनशीलत्वादिकं व्याचष्टे न व्याख्येयं किंचित् । संज्ञामेवेति । आसां इन्द्रेण यत्सामानं समानत्वं वरणीयत्वं एतदेव आसां संज्ञा । &amp;lsquo;देवीः&amp;rsquo; इत्यादिकां बुद्धिसंश्लेषं वा व्याचष्टे । अतादृग्गुणत्वे इन्द्रेणावरणीयत्वात् । समानशब्दः उद्गात्रादिर्द्रष्टव्यः ।। 4प्रोक्षितास्स्थेति प्रोक्षणीप्रोक्षणम् ।। तेनाप इति &amp;lsquo;प्रोक्षितास्स्थ&amp;rsquo; इति वचनादेव आपः प्रोक्षिता भवन्ति, न त्वन्याभिरद्भिः प्रोक्षणम् । उक्तं च &amp;lsquo;ब्रह्मणेति ब्रूयात्&amp;rsquo; इति ।। 5अग्नय इति पुरोडाशीयानां व्रीहीणां प्रोक्षणम् ।। शुन्धध्वमिति पात्राणाम् । अवधूतमिति कृष्णाजिनाधिवसनम् । अदित्या इति कृष्णाजिनोत्तरणम् । प्रतिष्ठित्या इति । आत्मीयत्वेन पृथिव्या अनुज्ञातत्वात् प्रतिष्ठितत्वम् ।। 6पुरस्तादिति ।। पुरस्तादारभ्य पुरस्ताद्भसत्कं प्रतीचीनग्रीवं उपरिस्थितरोमाजिनमुपस्तृणाति मेध्यत्वाय यज्ञार्हत्वाय, तस्मात्पूर्वस्यां दिशि स्थिताः प्रत्यङ्मुखाः पशवः यज्ञं उपतिष्ठन्ते । तस्मान्मेध्यत्वादेव यज्ञोपयुक्तत्वात् प्रजा मृगं ग्राहुकाः ताच्छील्येन ग्रहीत्र्यः । छान्दस उकञ् । कृष्ण इति । कृष्णमृगो भूत्वा रूपं च तदीयं कृत्वा देवेभ्यो यज्ञो निलायत निरगच्छत् । &amp;lsquo;उपसर्गस्यायतौ&amp;rsquo; इति लत्वम् । यज्ञादिति । यज्ञादेव तत् यज्ञं प्रयुङ्क्ते । ल्यब्लोपे वा कर्मणि पञ्चमी । यज्ञमेवोपस्तीर्य तत्र यज्ञं प्रयुङ्क्ते तद्धविषोऽस्कन्दाय भवति स्कन्दस्यापि यज्ञ एवानुप्रविष्टत्वात्।। 7अधिषवणमिति उलूखलाध्यूहनम् ।। &amp;lsquo;अधिषवणमसि&amp;rsquo; इति वचनात् अधिषवणं अधिषवणसमर्थमेनत्करोति । सयत्वायेति त्वचा संबद्धत्वाय स्वयमेव परिगृहीतत्वाय । षिञ् बन्धने, पचाद्यच् । स्तम्बाग्रककुत्सया?</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/6/</guid>
      <description>1अवधूतमित्यादि ।। गतम् । हविरधिपिनष्टीति विशेषः ।। 2द्यावापृथिवी सहेत्यादि ।। सह एकीभूते आस्ताम् । एकैकस्मिन् अहनि शम्यामात्रं शम्याप्रमाणं व्यैतां विश्लिष्टे अभूताम् । &amp;lsquo;चादिलोपे विभाषा&amp;rsquo; इति निघाताभावः । &amp;lsquo;तिङि चोदात्तवति, इति गतेरनुदात्तत्वे आट उदात्तत्वम् ।। 3दिव इति शम्यानिधानम् ।। दिवः स्कम्भनिः धारयित्री त्वमसीति । पृथिव्या दिवः पृथग्वचनं द्यावापृथिव्योः वीत्यै भवति विश्लेषाय भवति मध्ये वा तयोश्शम्याऽवस्थापनात् । &amp;lsquo;तादौ च&amp;rsquo; इति गतेः प्रकृतिस्वरत्वम् ।। 4धिषणाऽसीति शम्यायां दृषदोऽत्याधानम् ।। द्युपृथिव्योः स्कम्भन्या शम्यया चर्मदृषदोर्मध्यस्थया द्यावापृथिव्योः विधृतिः पृथक्त्वेनावस्थानम् । धृङ् अवस्थाने ।। 5धिषणाऽसि पार्वतेयीति दृषद्युपलात्याधानम् ।। दृषदुपलयोः द्युपृथिवीस्थानीययोः प्रतिवेदनं उपर्यधोभावेनावस्थानाभ्यनुज्ञानं तद्द्यावापृथिव्योर्धृत्यै धारणाय अच्युतये भवति ।। 6देवस्येति पुरोडाशीयाधिवपनम् ।। &amp;lsquo;अग्नये जुष्टमधिवपामि&amp;rsquo; इति विशेषः । तत्र &amp;lsquo;अग्नये जुष्टं निर्वपाम्यग्नीषोमाभ्याम्&amp;rsquo; इति वचनात् यथादेवतमेवैनानधिवपति ।। 7धान्यमसीत्यधिवपनम् ।। तत्र धिनुहि प्रीणय देवान् इत्येतन्मन्त्रपदबलेन तावदाहुतिः प्रथते पृथुतरा भवति । कियती?</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/7/</guid>
      <description>1धृष्टिरसीति धृष्ट्यादानम् ।। शत्रूणां धर्षणसामर्थ्यात् धारणाय भवति ।। 2अपाग्न इति गार्हपत्याभिमन्त्रणम् ।। आमात् अपक्वाशी हविषो विनाशकः । &amp;lsquo;अदोऽनन्ने इति विट् । निष्क्रव्यादमित्यङ्गारनिरसनम् । क्रव्यात् पक्वमांसाशी चिताग्निः । &amp;lsquo;क्रव्ये च&amp;rsquo; इति विट् । आदेवयजमित्यङ्गारमन्यमावर्तयति । मेध्यः मेधार्हः देवयट् नाम हविषां सम्यक् संपादयिता देवानां यष्टा ।। 3निर्दग्धमित्यङ्गाराधिवर्तनम् ।। अग्निवतीत्यादि । &amp;lsquo;छन्दसीरः&amp;rsquo; इति मतुपो वत्वम् । &amp;lsquo;ह्रस्वनुड्भ्याम्&amp;rsquo; इति मतुप उदात्तत्वम् । अग्निवति प्रदेशे कपालोपधानात् अस्मिन् पृथिवीलोके ज्योतिर्धत्ते । कपालेऽङ्गाराधिवर्तनात् अन्तरिक्षं ज्योतिष्मत्करोति अमुष्मिन् द्युलोके आदित्याख्यं ज्योतिः प्रागेव सन्निहितम् । अथैवं वेदितुरपि एते त्रयो लोकाः ज्योतिष्मन्तो भवन्ति ।। 4ध्रुवमिति मध्यमकपालोपधानम् । धर्त्रमिति पूर्वार्ध्योपधानम् । धरुणमित्यपरार्ध्योपधानम् । धर्मासीति दक्षिणार्ध्योपधानम् ।। दृंहन्त इति । दृहि वृद्धौ, उदात्तेत्, कर्मकर्तर्यात्मनेपदम् । स्वयमेवात्मानं दृंहयतीति । &amp;lsquo;निश्रन्थि&amp;rsquo; इत्यादिना यगभावः, &amp;lsquo;छन्दस्युभयथा&amp;rsquo; इति शपः आर्धधातुकत्वात् णिलोपः ।। 5त्रीण्यग्र इति सङ्ख्यास्तुतिः ।। त्रीणि मध्यमपूर्वापराणि । एकमग्र इत्यादि अष्टाकपालावयवसङ्ख्यास्तुतिः । तत्र नानामन्त्रकाणि चत्वारि, पञ्चमादीन्येकमन्त्रकाणि । तत्रात्मसमष्टिरूपः प्रजापतिः स्वयं यज्ञः तेन यज्ञसंस्कारण कपालोपधानादिना तद्व्यष्टिभूत आत्मा स्वयं संस्क्रियते । तं तथा संस्कृतं आत्मानं अमुष्मिन् लोकादौ भोगस्थाने अयं पुरुषः अनुपरैति अनुगच्छति । एकस्यैव संस्कृतासंस्कृतरूपेण भेद उपचर्यते ।। 6यदष्टावित्यष्टाकपालादीनां छन्दस्त्वेन स्तुतिः ।। छन्दस्सम्मितानीति । नवत्वान्वयात् त्रिवृत् अतिबृहत्युपचर्यते । &amp;lsquo;तृतीया कर्मणि&amp;rsquo; इति पूर्वपदप्रकतिस्वरत्वम् । इमानिति । इमान् लोकान् दिशश्च विधृत्यै पृथगवस्थानाय दृंहति लोकानां दिशां च छन्दःकारणकत्वात्, आयुरादीनि च यजमाने स्थापयति तत्कारणानां छन्दसां स्थापितत्वात् । सजातान् समानजन्मनश्च पुरुषान् अभितः सेवमानान् बन्धून् चास्य करोति अभितश्छन्दसां स्थापनात् ।। 7चितः स्थेत्यन्यकपालोपधानम् ।। प्रजादिसिद्धिर्यथायजुर्भवत्येव ।। 8भृगूणामित्यङ्गाराभिवासनम् ।। चतुष्पदयर्चेति । इत्थं ज्ञात्वाऽनुष्ठेयमिति दर्शयति । लोपे समासान्ते &amp;lsquo;टाबृचि&amp;rsquo; इति टापि &amp;lsquo;पादः पत्&amp;rsquo; इति पद्भावः ।। इति ब्राह्मणे तृतीये द्वितीये सप्तमः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/8/</guid>
      <description>1 देवस्येति पिष्टानां संवपनम् ।। गतम् । &amp;lsquo;अग्रये जुष्टं संवपामि&amp;rsquo; इति विशेषः । &amp;lsquo;अग्नये जुष्टम्&#39;14 &amp;lsquo;अग्नीषौमाभ्याम्&#39;14 इति यथादेवतं पात्र्यां संवपति सहप्रक्षिपति ।। 2समाप इति प्रणीतामदन्तीनामानीयमानानां प्रतिमन्त्रणम् ।। द्वयमत्र भवति - आपो वा ओषधीर्जिन्वन्ति ओषधयो हि अपः जिन्वन्ति प्रीणयन्ति । किं बहुना? आसां मध्ये अन्याः अन्याः प्रीणयन्ति अन्याश्चान्याः, न त्वेभ्योऽन्यः कश्चिदापः प्रीणयिता । यद्वा - आसामपामोषधीनां च मध्ये काश्चिदासां काश्चिदपः प्रीणयन्ति, काश्चिच्चौषधयः काश्चिदौषधीः, तस्मात् समापो अद्भिरित्याद्युच्यत इति । आपः रेवतीः रेवत्यः धनवत्यः सर्वधनोत्पत्तिहेतुत्वात् &amp;lsquo;रयेर्मतौ बहुलम्&amp;rsquo; इति संप्रसारणम् । &amp;lsquo;रैशब्दाच्चोपसंख्यानम्&amp;rsquo; इति मतुपो वत्वम् । पशवः जगती जगत्यः जङ्गमस्वभावाः जगति प्रभवा वा, ओषधयः मधुमतीः मधुमत्यः मधुरसवत्यः तान् सर्वान् आप ओषधीः पशूंश्च मधुमतः करोति यजमानाय एकधा संसृज्य करिष्यमाणपिष्टोदकसंसर्गव्याजेन । &amp;lsquo;पुमान् स्त्रियः&amp;rsquo; इति पुंसश्शेषः । मन्त्रार्थस्तु - हे आपः!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/2/9/</guid>
      <description>1देवस्य त्वेति स्फ्यादानम् ।। गतम् ।। 2इन्द्रस्येति सफ्यानुमन्त्रणम् ।। आदद इति सावित्रशेषः ।। 3वायुरिति तीक्ष्णीकरणम् ।। तेजो वा इत्यादि । तेजोवृद्धिहेतुत्वात् ताच्छब्द्यम् ।। 4विषाद्वा इत्यादि ।। विषमत्तीति विषात् । &amp;lsquo;अदोऽनन्ने&amp;rsquo; इति विट् । आसुरः असुरस्यापत्यम् । शिवाद्यण्, अन्तोदात्तः । स्वार्थिकाणन्तो वा । असुरस्यापत्यस्यापि असुरत्वात्, न हि काकापत्यत्वात्काकः । सोऽबिभेदित्यादि । गतम् । अभ्यवमीदिति । भीत्या पृथिव्या उपरि वमनं कृतवान् । ततः सा पृथिवी अमेध्या अयज्ञार्हा अभवत् । &amp;lsquo;ययतोश्चातदर्थे&amp;rsquo; इत्युत्तरपदान्तोदात्तत्वम् । अनुव्यधावदिति । पृथिव्या उपरि विविधं अधावत्, सा चामेध्याऽभवत् । पृथिवीति बर्हिःप्रहरणम् । देवयजनि इत्यामन्त्रणेन मेधार्हामेनां करोति ।। 5व्रजमिति सतृणपुरीषहरणम् ।। व्रजन्त्यस्मिन्निति व्रजः । गोचरादौ निपात्यते । गवां स्थानमधिकरणभूतो व्रजः । छन्दांसि शब्दानां स्थानाधिकरणत्वात् तत्साम्यादुत्करोपि तथोच्यते । सोऽपि हि प्रत्याश्रावणलक्षणस्य शब्दस्य स्थानं, एवं छन्दस्त्वेन उत्करस्य स्तुतिः । छन्दांस्येवेति छन्दांसीव व्रजं गोस्थानमुत्करं करोति ।। 6वर्षत्विति वेदिप्रत्यवेक्षणम् ।। वृष्टिर्वा इति । अधिकरणे कर्तरि वा क्तिन् ।। 7बधानेति निवपति ।। अनिम्रुक्त्यै अनन्तर्धानाय तमतो देशात् मा मुच इति वचनम् ।। 8अररुर्वा इति ।। पूर्ववदासुरशब्दोऽणन्तोऽन्तोदात्तः । उपम्लुप्तः तिरोहितः अशयत् अशेत । म्लुचेरन्त्यविकारः छान्दसः, शेतेर्व्यत्ययेन शप् परस्मैपदं च । तृतीयपर्याय शेषः - अररुस्ते दिवमिति । स्तम्बयजुर्हरतीति विधिः । स्फ्यप्रहृतानि तृणानि स्तम्बः तत्प्रधानो यज्ञावयवः स्तम्बयजुः, हरणीयं च सतृणं पुरीषमुपचारेणोच्यते । द्वितीयादीनि पदानि क्रियाविशेषणानि ।। 9असुराणां वा इत्यादि ।। इयं पृथिवी असुराणां स्वभूता पूर्वमासीत् । अनन्तर्हिते देशे आसीनो यावत्परा पश्यति दूरं पश्यति यावद्दूरं द्रष्टुं शक्नोति पुरुषः तावदेव देवानां स्वमासीत् । न तु कश्चिदपि पृथिव्यवयवो नित्यभूत आसीत् । अथ देवाः असुरानब्रुवन् नः अस्माकमपि अस्यां पृथिव्यां नित्यस्वभूतः कश्चिदंशोऽस्त्वेव अवश्यमस्तु तत्र अस्मभ्यं क्यत् कियद्दास्यथेति । इकारलोपः छान्दसः । अथ असुराः अब्रुवन् यूयं स्वयमेव यावत्परिगृह्णीथ तावद्युष्माकमस्त्विति । वसवस्त्वेत्याद्याः वेदिपरिग्रहणमन्त्राः । गतम् ।। 10देवस्य सवितुरिति वेदिखवननम् ।। इषितं हीति ये हि वेधसो विधायकाः तैरिष्टं कर्तव्यं क्रियते तस्मादहमपि वेदिं खनामीति भावः । पृथिव्या इत्यादि । व्युत्क्रम्य पृथक्त्वेन स्थिते । प्रागञ्चितं प्राचीनम् । &amp;lsquo;विभाषाञ्चेः&amp;rsquo; इति खः । एवं सर्वत्र । दक्षिणा । &amp;lsquo;दक्षिणादाच्&amp;rsquo; । अमेध्यमिति । पर्वूवदन्तोदात्तत्वम् । प्रवणां प्रकर्षेण वनित्रीम् । &amp;lsquo;प्रनिरन्तः&amp;rsquo; इत्यादिना णत्वम्, पराभवन्ति पक्वान्नश्यन्ति । मूलं वा इति । अतितिष्ठत् अतिक्रम्य मूलं अनु अनुलक्ष्य । यद्वा - मूलमतितिष्ठत् अतितिष्ठन्ति अधितिष्ठन्ति, रक्षांसि । वचनव्यत्ययः । अध्यर्थे अतिशब्दः । अनूत्पिपते अनुक्रमेणात्मानं रक्षन्ति, हवींषि वा भुञ्जते । व्यत्ययेन शपश्श्लुः, आत्मनेपदं च । अतिखाता द्व्यङ्गुलादिप्रमाणातिरेकेण खाता, तस्मात् इयतीं एतावतीं प्रादेशप्रमाणवतीं इत्यभिनयेन दर्शयति । प्रजापतिना यज्ञमुखेन सम्मितां तुल्यप्रमाणां उभयोः प्रादेशप्रमाणत्वात् । यद्वा - यज्ञमुखस्य प्रजापतित्वेन प्रस्तुतिः मुखं च सर्वेषां प्रादेशमात्रमिति ।। 11वेदिर्देवेभ्य इति चतुरङ्गुलत्वविधिः ।। निलायत । &amp;lsquo;उपसर्गस्यायतौ&amp;rsquo; इति लत्वम् । चतुरङ्गुले चतुरङ्गुलप्रमाणे परिमाणशब्दोऽयम् । &amp;lsquo;अङ्गुलेर्वारुणि&amp;rsquo; इति अच् समासान्तः । वर्षीयसीं उत्तरतो वृद्धतरां अकः करोति । &amp;lsquo;मन्त्रे घस&amp;rsquo; इति च्लेर्लुक्, लङि वा शपो लुक् । पुरीषवतीं मृदा पूर्णां एतां वेदिं च करोति पुरीषवतीं वेदिरेव तत्र वेद्या उत्तरपरिग्रहणेन । तस्याः वेद्याः सम्बन्धिनः एवावतः प्रदेशात् सर्वपृथिवीप्रमाणप्रमितात् तत्रतत्र स्थितं भ्रातृव्यं निर्भज्य उत्सार्य आत्मार्थं सर्वामपि पृथिवीं आत्मसात्कर्तुं उत्तरं परिग्राहं परिगृह्णाति । &amp;lsquo;परौ यज्ञे&amp;rsquo; इति घञ् । तत्र &amp;lsquo;ऋतमसि&#39;18 इत्यादयः उत्तरपरिग्रहणमन्त्राः ।। 12क्रूरमिवेति।। हिंसात्वात् खननस्य । धा असीति समीकरणम् । योयुप्यते भृशं विमोहयति समीकरणेन खातानि तिरोदधाति । यूप विमोहने । तच्छान्त्यै भवति खननापराधच्छादनेन सुखायैव भवति । एरयति आगमयति । ईर प्रेरणे ।। 13प्रोक्षणीरित्यादि संप्रैषः ।। अनुपूर्वतायै अनुक्रमेण अनुष्ठानाय । यावतीरिति । यावत्यः प्रोक्षण्यः तावत्य एव देवलोके आपो वर्तन्ते तस्मात् बह्व्यः आपः आसाद्याः यथा देवानां पर्याप्ता भवन्ति ।। 14स्फ्यमित्यादि ।। गतम् ।। इति तैत्तिरीये ब्राह्मणे तृतीये द्वितीये नवमः ॥</description>
    </item>
    
  </channel>
</rss>