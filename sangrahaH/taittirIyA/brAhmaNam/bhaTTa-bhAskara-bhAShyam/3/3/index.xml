<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on संस्कारे विश्वासटिप्पणयः</title>
    <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/</link>
    <description>Recent content in &#43;३ on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/index.xml" rel="self" type="application/rss+xml" />
    
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/1/</guid>
      <description>1प्रत्युष्टमिति गार्हपत्ये स्रुवादीनां प्रतितपनम् ।। संश्यति संस्करोति । इमे वा इति । लोकवत् प्रजानां धारकत्वात् । वृष्टिरिति वृष्टिहेतुत्वात् स्रुक्संमार्जनानि वृष्टिः । अनुपूर्वमिति सस्यनिष्पत्त्यादिक्रमेण लोकत्रयं स्वकार्यसमर्थं करोति ।। 2अग्रत इति ।। वेदाग्राणां अग्रैः । नियच्छति न्यक्पातयति । मूलतः तेषां मूलैः संमार्जने वृष्टिमुद्यच्छति ऊर्ध्वं गमयति निवर्तयति पृथिव्याम् । तदु वा इति । तत्रैव विशेषमाहुः यज्ञविदः - अग्रैः उपरिष्टात् बिलप्रदेशमेव संमृज्यात् मूलैः अधस्तात् दण्डप्रदेशं तदनुपूर्वं अनुक्रमेण क्रियमाणं कल्पते स्वकार्यसमर्थं भवति । पर्जन्यश्च वर्षुको भवति ।। 3अथ स्रुवां विशेषमाह - प्राचीमिति ।। प्राचीं स्रुचं संमृज्यात् अभ्याकारं अभितः आकृष्य अभ्यस्येति केचित् । अग्रैरन्तरतः अग्रैः वेदाग्रैः अन्तरतः बिलस्याभ्यन्तरम् । एवमिवेति । प्राचीनमानीय आस्यबिलाभ्यन्तरे जिह्वाग्रेण अभितः आकृष्यान्नं भुङ्क्ते । अथो अपि च ओषधीनां अग्रात् आदाय प्रजाः ऊर्जं रसं उपजीवन्ति तस्मात् रसवतः अन्नाद्यम्य लाभाय भवति । अथ अधस्तात् दण्डप्रदेशे प्रतीचीनं संमृज्यात् उत्तमतः उत्तमेन वेदाग्राणां भागेन । उत्तमं दण्डत्रिभागमिति केचित् । अथ तेषां मूलेन स्रुचः मूलं मृज्यात् । तस्मादिति । उपरिष्टात् ऊर्ध्वभागे प्राञ्चि प्रागञ्चितानि, अधोभागे प्रत्यगञ्चितानि । अरत्निः प्रकोष्ठः । स्रुग्घ्येषा स्वयं स्रुगेवारत्निः ।। 4प्राणो वा इत्यादिना स्रुवस्य प्राथम्ये हेतुमाह - निर्गच्छन् प्राणः प्रविशन् अपानः प्राणापानभावेन प्रथमं भूत्वा मुखतः आत्मानं अनुप्रविश्य अन्नं बाह्यतः तनुवं हस्तादिकां शुभयति रसपरिणामेन तनोः शोभां करोति तस्मात्प्राणाधीनत्वात् हस्तादिस्थितेः स्रुवस्य प्राणत्वात् स्रुवमेवाग्रे सम्मार्ष्टीति स्वभाव उक्तः ।। 5इदानीं हेतुमाह - मुखतो हीति ।। प्रथमं प्राणापानभूतं अन्नं आत्मानं आविशति आत्मना एकीभवति ततः तदन्नं प्राणापानभावेन परिणतं भवति । एवं प्राणापानसन्तानकप्रतिपादनेन पूर्वोक्तं समर्थितम् । एवं वेदिता प्राणापानवृद्धिशीलो भवति ।। इति तैत्तिरीये ब्राह्मणे तृतीयेऽष्टके तृतयिप्रपाठके पौरोडाशिकब्राह्मणे प्रथमोऽनूवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/10/</guid>
      <description>1यो वा इत्यादि ।। यो यस्य देवता तद्यथादेवतं, स्वया देवतया यज्ञं यो नोपचरति स देवताभ्य आवृश्च्यते पापतरश्च भवति । विपर्यये विपर्ययः । वसीयान् वसुमत्तरः । &amp;lsquo;विन्मतोर्लुक्&amp;rsquo; &amp;lsquo;टेः&amp;rsquo; इति टिलोपः । इदानीं तां देवतां दर्शयति - वारुणो वा इति । &amp;lsquo;इमं विष्यामि&amp;rsquo; इति पत्न्या योक्त्रपाशविमोचनं सवित्राऽनुज्ञात एव यथादेवतमुपचरति ततः एनां पत्नीं वरुणपाशात् मुञ्चति । अनात्त्यै अखण्डनाय । द्यतेः &amp;lsquo;अच उपसर्गात्तः&amp;rsquo; इति तत्त्वम् । सन्त्वाय नित्यं सङ्गत्वाय &amp;lsquo;सह&amp;rsquo; इति मन्त्रपदात् ससाधनक्रियावदुपसर्गात् भावप्रत्ययः ।। 2समायुषेति पूर्णपात्रानयने पत्न्याः जपः ।। पूर्णपात्रविषयां एतामाशिषमाशास्ते । अनुष्टुभेति । &amp;lsquo;समायुषा&#39;12 इत्यनया । पत्न्याः पूर्णपात्रे इदं चतुष्पत् अनुष्टुप् छन्दः प्रतिष्ठितमवस्थितं भवति यतः, तस्याभिप्रायं ब्रूमः - अस्मिन् लोके प्रतिष्ठितो भूयासं इत्यनेनाभिप्रायेण तत्तथा क्रियते, तस्मात् पत्नी अस्मिन् लोके प्रतितिष्ठति अनेन कर्मणा । अथो अपि च सर्वं वाङ्मयं अनुष्टुवेव मुख्यत्वात् । किञ्च - एतस्मादेव कारणात् वागेव आपो रेत इत्येतत् मिथुनं प्रजननं प्रजोत्पत्तिनिमित्तं भवति । अत एव कारणात् एतस्मान्मिथुनात् अद्भ्यो रेतसश्च हेतोः विद्योतमानः विद्युतं उत्पादयन् स्तनयन् शब्दायमानो हि वर्षति, तथा रेतस्सिक्त्वा प्रजाः प्रजनयंश्च शब्दायमानो भवति । तदिदं सर्वं पर्णूपात्रस्य अनुप्रतिष्ठितत्वात् भवति ।। 3यद्वा इत्यादि ।। ब्रह्मणा मन्त्रेण यज्ञसंबन्धि यद्युज्यते तस्य विमोकोपि ब्रह्मणैव न्याय्यः । तत्राद्भिरेव शान्तिः सुखं भवति यागविमोकापचारक्षाळनात् । इदानीं च योक्त्रं ब्रह्मणा विमुक्तं तस्मादत्राप्यद्भिः भाव्यमित्याह - आदायेति । एनत् योक्त्रं अञ्जलावादाय तेन सहाप उपगृह्णीते पत्नी, तत् शान्त्यै भवति । उक्तं पूर्णपात्रानयनस्य प्रजाधारणं फलं, तत्र विशेषग्रहणे किं प्रमाणमित्याह - प्रजयेति । प्रजयैव मनुष्यस्य पूरणं भवति न क्षेत्रादिना तस्मादेवमुक्तमिति । अवभृथस्थानीयं मुखविमार्जनं कुत्वा उत्तिष्ठति पत्नी ।। इति तृतीये तृतीये दशमोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/11/</guid>
      <description>1 परिवेषो वा इति ।। परिवेषः परितो व्याप्य तर्पयिता । उपवेषः शाखामूलजन्मा काष्ठविशेषः । एवं वेदिता तर्पयितारं लभते । तं उत्करे &amp;lsquo;पुरस्तात् प्रत्यञ्चं उपगूहति&amp;rsquo; इति संबध्यते ।। 2यं देवा इति द्वे अनुष्टुभौ ।। मन्त्रार्थस्तु - यं त्वां देवा मनुष्येषु मनुष्यार्थं यज्ञसिद्धये उपवेषं अधारयन् उत्पादितवन्तः । स त्वं हे उपवेष! ये अस्मत्तः अपचेतसः अपगतचित्ताः अपरक्तमनसः तान् अस्मभ्यं इह कर्मणि अग्रतः आविष्कुरु विधेयात् कुरु वा । किञ्च - नः अस्माकं प्रजादिकं उपविड्ढि समीपे प्रापय । विषेः जौहोत्यादिकस्य छान्दसश्शपो लुक् । किञ्च - अस्मदीयान् द्विपदश्चतुष्पदश्च ध्रुवान् नित्यान् अनपगान् अस्मासु अनपरक्तचित्तांश्च कुरु । द्विपद इत्यत्र &amp;lsquo;द्वित्रिभ्यां पाद्दन्&amp;rsquo; इति उत्तरपदान्तोदातत्वम् । स्वामिनः अग्रतः प्रतिमुखाः शूद्राः अवस्यन्ति अवतिष्ठन्ते चिकीर्षवः । स्थविमत इति । स्थूलात् प्रदेशादारभ्य । अप्रतिवादिनः अस्याग्रे प्रतिवदितुमसमर्थान् शूद्रान्करोति ।। 3धृष्टिर्वा इति ।। अयमुपवेषः धृष्टिः धर्षणशीलः शुचा तापेन ऋतः प्राप्तः वज्रः वज्रस्थानीयः ब्रह्मणा मन्त्रेण संशितः तीक्ष्णीकृतः । तस्मादभिचरिता चेत् या उपवेषे शुक् दीप्तिः सा अमुं एतन्नामानं ऋच्छतु गच्छतु यं द्विष्मः इति अनेन मन्त्रेण उपगूहनं कृत्वा &amp;lsquo;निरमुं नुदः&amp;rsquo; इत्यग्नौ प्रहरत्युपवेषम् । तिस्रोऽप्यनुष्टुभ एताः । हे उपवेष!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/2/</guid>
      <description>1स्रुकसंमार्जनान्यग्नौ प्रहरति - दिवश्शिल्पमित्यनुष्टुभा ।। दिवः द्युलोकस्य शिल्पं कौशलं अवततं पृथिव्यामुदकभावेन अवतीर्णं दर्भभावेन परिणतं, तदिदं पृथिव्याः ककुभि प्रधानभूते अग्नौ श्रितं मया क्षिप्तमभूत्, तेन सहस्रवल्शेन बहुप्ररोहणेन वयं सपत्नं शत्रुं नाशयामसि नाशयामः । &amp;lsquo;इदन्तो मसि&amp;rsquo; स्वाहेति प्रदानार्थः । आपो व दर्भा इति । अग्नौ प्रक्षिप्यमाणानां दर्भाणां दिवश्शिल्पभूतोदकहेतुत्वात् मन्त्रे ताच्छब्द्यमिति दर्शयति - एषां दर्भाणां महिमानं दिवश्शिल्पत्वलक्षणं एतत् मन्त्रलक्षणं रूपमेव व्याचष्टेनास्माभिर्व्याख्येयम् ।। 2अनुष्टुभेति ।। &amp;lsquo;दिवश्शिल्पम्&amp;rsquo; इत्यस्यानुष्टुप्त्वस्य स्तुतिः । अथो इत्यादिना अस्या ऋक्त्वस्य स्तुतिः ।। 3तान्येक इत्यादि ।। वृथा निष्फलं यत्र क्वापित्यजन्ति केचित् तद्दषयित्वा उत्करे न्यासं विदधाति । विदोहः विरुद्धफलदोहः भूतलं दुग्धकल्पं भवेन् तत् सुखहेतुर्न भवति पशूनाम् । कथं तर्हि कर्तव्यमित्याह - अद्भिरिति । हेतुमाह - यद्वा इति । अन्यत्राहुतीभ्यः होतव्यद्रव्याणि मुक्त्वा यत् सन्तिष्ठते कृतकार्यं भवति तस्योत्करः प्रतिष्ठा प्रतिष्ठात्वेन तस्य कल्पितत्वात्, अद्भिर्मार्जनात् शान्तं सुखहेतुः पशूनां, उत्करे न्यासात् प्रतिष्ठां गमयति, यजमानोऽपि प्रजया पशुभिश्च प्रतिष्ठितो भवति ।। 4अथो स्तम्बस्येति ।। स्तम्बः फलमञ्जरी स्रुक्संमार्जनानि नाम तस्य रूपं तद्वत् पशूनां वृद्धिः । ओषधयश्च स्तम्बशः स्तम्बेनस्तम्बेन पृथग्विधेन इत्थंभूता । वीप्सायां शस् । तासु च स्तम्बवतीषु पशवः रमन्ते, तासां तु यो जरत्कक्षः फलपल्लवशून्यं काष्ठमूलशेषं पुराणारण्यं तत्र पशवो न रमन्ते, अप्रियत्वात् अन्यत्रेति । अग्नेरन्यत्र जरत्कक्षवत् स्थापयन्ति यस्य स न कदाचिदपि पशूनां प्रियः स्यात् । ननु अग्नौ प्रहरणे अत्यन्तविनाशात् सुतरामप्रियत्वमित्याह - नवदाव्यास्विति । नवदावः सद्यः समुत्थितः वनवह्निः यत्र प्रदेशे तत्र तद्दग्धे वने प्ररूढा नवदाव्याः । &amp;lsquo;भवे छन्दसि&amp;rsquo; इति यः, छान्दसमुत्तरपदप्रकृतिस्वरत्वम् । तासु ओषधीषु पशवो रमन्ते यस्मात् नवदाव एषां पशूनां प्रियः प्ररोहहेतुत्वात् तत्प्रवृत्तिमाशंसन्ते मेघस्येव चातकाः । तस्मादग्नौ प्रहरणं पशूनां प्रीत्यै भवति, प्ररोहहेतुत्वादग्नेः । मन्त्रलिङ्गं च &amp;lsquo;तेन वयं सहस्रवल्शेन&amp;rsquo; इति । तस्मात् अग्नेः यतरस्मिन् स्रुचः संमृज्यात् तस्मिन्नग्नौ प्रहरेत्, पशूनामेव धारणाय तद्भवति ।। 5अग्निसम्मार्जनान्यग्रौ प्रहरति यो भूतानामित्यनुष्टुभा ।। यो भूतानां अधिपतिः स्वामी रुद्रः तन्तिचरः तननीयः यज्ञः तन्तिः । यद्वा - पशूनां बन्धनरज्जुश्रेणी तन्तिः &amp;lsquo;वाक्तन्तिः&amp;rsquo; इति श्रुतेः, वचनाभिविकल्पिकया पशवो बद्ध्यन्ते । तत्र यश्चरति स तन्तिचरः वृषा देवानां वृषभः प्रधानभूतः सः त्वं अस्माकं पशून् मा हिंसीः तदर्थं एतत् इध्मसंनहनाख्यं दर्भद्रव्यं तव हुतमस्तु । तव हि हुतं वृष्ट्यादिक्रमेण पशूनामभिवृद्धयै भवति । &amp;lsquo;युष्मदस्मदोर्ङसि&amp;rsquo; इति तवशब्द आद्युदात्तः । स्वाहेति प्रदानार्थः । अग्निसंमार्जनानि इध्मसंनहनानि । एषेति । अग्निरेव दर्भाणां योनिः कारणं वृष्ट्यादिना । स एव प्रतिष्ठा अग्रेऽप्यवस्थानम् । स्वामेवेत्यादि । गतम् ।। इति तैत्तिरीयब्राह्मणे तृतीयेऽष्टके तृतीये प्रपाठके द्वितीयोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/3/</guid>
      <description>1अयज्ञो वा इत्यादि ।। यज्ञोऽप्ययज्ञः यज्ञकार्याकरणात्, यथा पुत्रकार्याकरणात् पुत्रोऽप्यपुत्र इत्युच्यते । अन्वास्ते गार्हपत्यमनुगताऽऽस्ते । तथा कुर्वन्ती अयज्ञापनोदनेन यज्ञमेवाकः करोति । लुङि पूर्ववत् च्लेर्लुक् । प्रियमिति मातरं पितरं वा, उच्चलितत्वात् । आसीना हि वीर्यवती स्त्री भवति न तथा तिष्ठन्ती । पश्चादिति । अपरतो गार्हपत्यस्य । अनया पृथिव्या । एवमासीना पत्नी समदं कलहं दधीत तथाऽऽसीनत्वात् पृथिव्याः, ततश्चायज्ञिया स्यात् । इयमपि देवानां पत्न्या समदं दधीत देवपत्नीनां स्थानत्वात्तस्य । तस्मात् ततो देशात् दक्षिणत उदीची उपविशति ।। 2आशासानेति योक्त्रेण पत्न्याः संनहनम् ।। व्रतोपनयनमिति । &amp;lsquo;अग्नेरनुव्रता&amp;rsquo; इति च मन्त्रलिङ्गम् । तस्मादाहुरिति । यश्चैवं संनहनमहिमानं वेद यश्च न वेद लौकिकः ते सर्वेऽपि वक्ष्यमाणमाहुः । योक्त्रेण यत्संनहनं तद्युते मिश्रयति नित्याविनाभूतामेनां करोति । व्यत्ययेनात्मनेपदम् । कथं?</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/4/</guid>
      <description>1घृतं चेत्यादि ।। प्रजापतिः प्रजापतेः स्वरूपमासीत् । यद्वा - धृतं मधुतुल्यमासीत् । तयोर्मध्ये यतः यन्मधुलक्षणं रूपमासीत् ततस्तेन रूपेण प्रजा असृजत । तस्मात् मधुषि मधुनि प्रजननं प्रजननद्रव्यमस्ति च, यस्मात् तेन प्रजा असृजत, तस्मात् प्रजनवत्त्वात् तेन न प्रचरन्ति यज्ञप्रयोगं न कुर्वन्ति यातयामत्वात् प्रयोगेन गतसारत्वात् । यज्ञो वा इति । यज्ञार्थमेवाज्यं अन्यत्रानुपयोगान् तस्मात् यज्ञार्थेनैव यज्ञं प्रचरितुं युक्तम् । अयातयामत्वाय तद्भवति ।। 2अमेध्यं वा इत्यादि । । मनुष्यदर्शनात् । तेजोसि इति गार्हपत्ये अधिश्रयणम् । तेजोनुप्रेहि इति हरणम् । आग्नेस्त इत्याहवनीयाधिश्रयणम् । अग्नेर्जिह्वेत्याज्यावेक्षणम् ।। 3अतः कारणात् अस्मिन्नेव काले पवित्राभ्यामुत्पुनाति अवेक्षणदोषशान्त्यै । पुनराहारमिति पुनराहृत्य पुनराहृत्य प्रागुत्पूय आज्यस्थे एव प्रत्यगाहृत्य त्रिरूत्पुनाति । आभीक्ष्ण्ये णमुल् । एवं हि प्राणापानौ सञ्चरतः तयोः गच्छदागच्छद्रूपत्वात् । शुक्रमसीत्याद्यैराज्योत्पवनम् । त्रिरिति पुनर्वचनं त्रित्वस्य फलान्तरप्रदर्शनार्थम् । अथेति अथ आज्योत्पवनानन्तरं आज्यवतीभ्यां आज्यलिप्ताभ्यां पवित्रतनुभ्यामेव अपः प्रोक्षणीरुत्पुनाति, पवित्रयोः आज्यलिप्तयोः यद्रूपं एतदेव आसां अपां पूर्वं विशिष्टं अपां वर्णमिदानीं दधाति । अपि खल्वत्र यज्ञविद आहुः वदन्ति यथा काचित् योषा विलासिनी सुवर्णं शोभनवर्णं हिरण्यं हितरमणीयं हिरण्यसमानं वा पेशलं रूपसमृद्धम् । पिश अवयवे, औणादिको लप्रात्ययः । एतानि रूपाणि देहगुणान् बिभ्रती आस्ते अबाधितकान्तिर्वर्तते आज्यलिप्ताभ्यां उत्पूताः शोभन्ते । &amp;lsquo;इदमोर्हिल्&amp;rsquo; &amp;lsquo;एतेतौ रथोः&amp;rsquo; इत्येतादेशः ।। 4तत्रेति ।। तथासति उभयोः अबाज्ययोः मीमांसा जिज्ञासा भवति तद्विदाम् । आज्यं अपश्च यदि &amp;lsquo;शुक्रमसि&#39;1 इति यजुषोत्पुनीयात् । तत् जामि आलस्यजननं यत्स्यात्, तत्कथं कर्तव्यमिति?</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/5/</guid>
      <description>1देवासुरा इति ।। आज्यस्यावकाशमिति &amp;lsquo;अग्नेर्जिह्वा&#39;1 इत्यवेक्षणमन्त्रस्यैषा संज्ञा । आत्मनेति । प्रकृत्यादितृतीया । यदाज्येनेति । गतम् । सत्यं सतां साधु यथार्थग्रहणसामर्थ्यात् । अन्धो भवितोः भवितुमीश्वरः । &amp;lsquo;ईश्वरे तोसुन्कसुनौ&amp;rsquo; इति तोसुन् । तेजस्त्वादाज्यस्य । दाधारेति । आत्मनि चक्षुरविकलं धारयति स्थापयति । छान्दसो लिट्, तुजादित्वादभ्यासस्य दीर्घत्वम् । आज्यं चाभिघारयति निमीलनेनात्मनि स्थापितं भवति । अवेक्षणेनाज्यस्याभिघारणम् ।। 2आज्यं गृह्णातीति ।। चतुर्ग्रहादिविशिष्टम् । छन्दांसि वा इति । प्रधानसाधनत्वान् । अष्टावुपभृति गृह्णातीत्येन । एवं चतुर्ध्रुवायामित्यत्रापि । भूयः बहुतरम् । कनीय इति । गृह्णीयादित्येव । कनीयोऽल्पतरम् । &amp;lsquo;युवाल्पयोः&amp;rsquo; इति कनादेशः । उपस्तिं गुणभूतं समीपे भवतीत्युपस्तिः । अस्तेः क्तिनि &amp;lsquo;छन्दस्युभयथा&amp;rsquo; इति सार्वधातुकत्वात् भूभावाभावः, अल्लोपश्च ।। 3गौर्वा इति ।। अभिमतधुक्त्वात् । चतुष्पदीति । &amp;lsquo;पादोऽन्यतरस्याम्&amp;rsquo; इति ङीप्, &amp;lsquo;पादः पत्&amp;rsquo; इति पद्भावः ।। अष्टावुपभृति गृह्णातीत्येव ।। इति तैत्तिरीयब्राह्मणे तृतीये तृतीये पञ्चमोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/6/</guid>
      <description>1आपो देवीरित्यादि ।। गतम् ।। पुनः प्रोक्षण्यभिमन्त्रणं इध्मप्रोक्षणार्थम् ।। 2अग्निर्देवेभ्य इत्यादि ।। कृष्णमृगो भूत्वा रूपं च तदीयं कृत्वा निलायत निरगच्छत् । पूर्ववल्लत्वम् । कृष्ण इतीध्मप्रोक्षणम् । अग्नये जुष्टं प्रियं करोति । अथो अपि च अग्नेस्सकाशात् मेधं यज्ञं अवरुन्धे । 3वेदिरिति वेदिप्रोक्षणम् ।। बर्हिरिति बहिःप्रोक्षणम् ।। 4अन्त र्वेद्यासाद्य बर्हिःप्रोक्षणं दिवे त्वेति ।। लोकेभ्यः लोकसृष्ट्यर्थं सर्वलोकवृत्तिप्रजारूपेण बर्हिषः परिणामार्थम् । अथेति अथ प्रोक्षणानन्तरं तत एव हेतोः प्रजासृष्ट्यर्थत्वात् । यद्वा - ततः तेन स्रुक्स्थेन अग्रमूलोपसादनशेषेण पुरस्तात्प्रत्यञ्चं ग्रन्थिं प्रत्युक्षति, सह स्रुचेति, न केवलेन हस्तेन । यथा सूतिकाले अग्रत आपो निर्गच्छन्ति तत्तुल्यमेतत्, ग्रन्थेः पुरस्तात् प्रत्युक्षणम् ।। 5स्वधेति ।। दक्षिणस्याः श्रोणेः उत्तरस्याः प्रोक्षणशेषनिनयनम् । तत्र स्वधेति वचनं पितृणां स्वधाकारस्य प्रियत्वात् । तत्र बर्हिषद्भ्य इति निनयनात् बर्हिषदो मासाः प्रीणिता भवन्ति ते च प्रीणिताः ओषधीर्वर्धयन्ति । तथा कृते सर्वस्य समृद्धिः भवति । किञ्च - यत्र देशे एतदेवं क्रियते तत्र पर्जन्यः अनतिस्कन्दन् अतिबाधामकुर्वन् वर्षति ।। 6पृथिव्यां इति ।। पृथिवीसम्बन्धिन्या ऊर्जा रसेन प्रजा भुञ्जते तृप्यन्ति । गतमन्यत् ।। 7विष्णोरिति प्रस्तरग्रहणम् ।। पुरस्तादिति कर्षन्निवाहवनीयं प्रति प्रस्तरमुपादत्ते । इयन्तमिति । प्रादेशपरिमितम् । प्रजापतिना यज्ञमुखेन तत्तुल्यम् । यज्ञपरुषा पर्वणा तुल्यम् । प्रादेशमात्रं च पुरुषे वीर्यस्थानम् । पश्चादपरिमितग्रहणात् अपरिमितलाभः । तस्मिन्नित्यादि । गतम् ।। 8उर्णाम्रदसमिति बर्हिषा वेदिं स्तृणाति ।। स्वासस्थमिति देवानां शोभनासनस्थानाधिकरणम् । द्वन्द्वेन सह बहुब्रीहौ &amp;lsquo;नञ्सुभ्याम्&amp;rsquo; इत्युत्तरपदान्तोदात्तत्वम् ।। 9अनतिदृश्नमिति ।। अतीत्य स्तरणं दृश्यते भूमिर्यत्र तदतिदृशम् । एवं क्रियमाणं प्रजया पशुभिश्च यजमानमनतिशून्यं करोति । धारयन्नित्यादि । गतम् ।। 10गन्धर्वोसीत्याद्याः परिधिपरिधानमन्त्राः ।। विश्वमेवायुरिति । &amp;lsquo;विश्वस्मात् ईषतः हिंसकाद्यजमानस्य परितो धाता रक्षकः&amp;rsquo; इति वचनात् । अपरिमितादिति । &amp;lsquo;यतःकुतश्चिदभिशस्त्या हिंसायाः&amp;rsquo; इति वचनात् अपरिच्छिन्नात् भयहेतोः यजमानं पाति अनतिशून्यं करोति ।। 11ऊर्ध्वसमिदाधानं वीतिहोत्रमिति ।। होत्रेणेति । हूयतेऽनेनेति होत्रं स्तोत्रं इष्टस्तोत्रमिति वचनं स्तोत्रसमृद्धत्वायाग्नेः । होतव्यवचनो वा होत्रशब्दः । विश इति विधृत्योस्सादनम् । विशां प्रजानां यत्यै धारणाय भवति । उदीचीनाग्र इति ऊर्ध्वाग्र इत्येतत् । गोळापेक्षया उदीच्या ऊर्ध्वत्वात् । वसूनामिति विधृत्योः प्रस्तरसादनम् ।। 12जुहूरसीत्याद्याः स्रुचां प्रस्तरे सादनमन्त्राः ।। घृताचीति । घृतमञ्चति आधारत्वेनेति । &amp;lsquo;ऋत्विक्&amp;rsquo; इत्यादिना क्विनि अनुनासिकलोपे &amp;lsquo;अचः&amp;rsquo; इत्यकारलोपे &amp;lsquo;चौ&amp;rsquo; इति दीर्घः ।। 13एता असदन्निति सादितानां स्रुचामभिमन्त्रणम् ।। धृत्या इति स्रुचां पातृत्वेन प्रार्थितत्वात् यज्ञस्ता न त्यजतीति तस्यैवावस्थानाय भवति । यज्ञाय यजमानाय यज्ञस्य नेत्रे अध्वर्यवे च आत्मने तेभ्यः एतेभ्यः त्रिभ्यः आशिषमाशास्ते । अनात्यै अपीडायै भवति ।। इति तैत्तिरीयब्राह्मणे तृतीये तृतीये षष्ठोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/7/</guid>
      <description>1अग्निना वा इत्यादि ।। अग्नये समिध्यमानायेति सामिधेनीसंप्रैषः । भ्रातृव्याभिभूत्या इत्यादि । दासीभारादिर्द्रष्टव्यः । एकविंशतिमिति । विभक्तिव्यत्ययः, &amp;lsquo;दशहस्त्या अङ्गुलयो दशपद्या अत्मैकविंशः&amp;rsquo; इत्युक्तम् । अर्धमासशः अर्धमासेनार्धमासेन । &amp;lsquo;संख्यैकवचनाच्च&amp;rsquo; इति शस् । ऊर्ध्वे आघारसमिधौ । उपवाजयति समीपतस्संदीपयति । उपयत्येति । अधस्ताद्भूत्वा ।। 2अग्निमग्नीदिति संप्रैषः ।। त्रिस्त्रिरिति । वीप्सया परिधीन्परिधींश्चेति गम्यते । हे अग्नीत्! आमन्त्रितानुदात्तत्वम् । अपि च एते देवाश्वाः परिधयः स्वर्गप्राप्तिसाधनत्वात् । आसीनः अन्यं प्रथमं, तिष्ठन् अन्यं द्वितीयं, आसित्वा स्थित्वा च यथा रथं वहनसामर्थ्याय युनक्ति युग्यैः एवं ताभ्यां आघाराभ्यां यज्ञं युनक्ति । स्वर्गस्याभ्यूढ्यै स्वर्गाभिमुख्येन दहनाय ।। 3भुवनमसीत्यग्रेण जुहूपभृतौ प्राञ्चमञ्जलिं करोति ।। यज्ञो वा इति । सर्वार्थभावनार्थत्वात् ।। 4जुह्वेहीति जुहूपभृतोराधानमन्त्रौ ।। ताभ्यामिति । अग्निसवितृभ्यां प्रसूते अनुज्ञाते सती एने आदत्ते ।। 5अग्नाविष्णू इत्याक्रमतो जपः ।। अग्निः आहवनीयः पुरस्तात्, यज्ञसाधनानि स्रुगादीनि पश्चात् प्रतिप्रोच्य निवेद्य । आशिषमिति । स्थानविषयाम् ।। 6विष्णोरिति स्थानकल्पनम् ।। यद्यज्ञ इति । यत्र यज्ञस्तिष्ठति । &amp;lsquo;सुपां सुलुक्&amp;rsquo; इति सप्तम्या लुक् ।। 7इत इन्द्र इति द्वितीयाधारम् ।। बृहद्भा इति स्रुच उद्ग्रहणम् । अग्ने बृहद्भा इति स्तुतिः । तादृशस्य स्वर्गस्य सम्यक् प्राप्त्यै भवति ।। 8संस्पर्शयेदिति ।। जुहूपभृतौ । अत्याक्रामति प्रत्याक्रामति । पाहीति उदङ्ङत्याक्रामति । अग्निर्वावेति । तस्मात्पाहीत्यग्निरुच्यते । वृजिनं कुटिलं कर्म । अनृतं असत्यं भ्रेषरूपत्वात् तत् दुश्चरितं, तद्विपरीतं सुचरितम् । ऋजुकर्ममिति । &amp;lsquo;अनसन्तान्नपुंसकात्&amp;rsquo; इत्यच् समासान्तः ।। 9शिरो वा हति ।। प्राथम्यादविचलितत्वात् ध्रुवाया आत्मत्वम् । गतमन्यत् ।। 10मखस्येति जुह्वा ध्रुवासमञ्जनम् ।। अनुख्यातिः अनुक्रमेण प्रकाशः ।। इति तृतीये तृतीये सप्तमोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/8/</guid>
      <description>1धिष्णिया वा इति ।। गतम् ।। तानिति । तान् ब्रह्मादीन् अन्तरा यदियात् गच्छेत् । छान्दसं गतित्वम् । यजमानस्य प्राणान् संकर्षेत् संगृह्य गच्छेत् । &amp;lsquo;प्राणा वा एते यद्धिष्णियाः&amp;rsquo; इति । ततः प्रमायुको मरणशीलः स्यात् । अपगृह्येति । अपादाय लोकं शिंषति स्थानमवशेषयति । &amp;lsquo;यजमानो वै पुरोडाशः&amp;rsquo; इति तस्य स्थितत्वात् ततः प्राणसंकर्षणाभावात् प्रमायुको न भवति । अङ्गुलाविति । होतुः । चतुस्संपद्यत इति अवत्तम् । प्रतिष्ठानानि चरणानि । &amp;lsquo;दैव्या अध्वर्यवे उपहूताः&amp;rsquo; इति होतुरभिज्ञाय &amp;lsquo;उपहूतः पशुमानसानीति&amp;rsquo; इत्यध्वर्युर्जपति । अतोऽध्वर्युयजमानौ द्वावपीति होतोपह्वयते । तत्तस्मादुपहूत इत्यात्मानमध्वर्युराह ॥ 2इडार्थं देवतानामुपहवे क्रियमाणे - मीमांसेति ।। पुरोडाशस्य बर्हिषत्त्वं किमर्थं क्रियत इति मीमांसा क्रियते यज्ञविद्भिः । तत्र निर्णयार्थमर्थवादमाह - यजमानमित्यादि । अभागश्चेदहं न हविः निर्वप्स्यामीति यजमानोऽब्रवीत् । अभागया मया अनुवचनं न करिष्यथेति वागवोचत् । एवं पुरोऽनुवाक्यादिषु द्रष्टव्यम् । यदित्यादि । गतम् । तस्मादिति । खरमृदुसंयोगात् काश्चित्प्रजाः गवादयः अस्थ्ना प्रतितिष्ठन्ति, काश्चिन्मनुष्यादयः मांसेन । अथो खल्पित्यादि । गतम् । यथैवाद इत्यादि । सौम्ये अध्वरे ज्योतिष्टोमे ऋत्विग्भ्यो यथा दक्षिणाः आदेशं आदिश्य इदमस्मा इति नीयन्ते तत्तुल्यमेतत् चतुर्धाकृत्वाऽभिमर्शनम् । दिशेराभीक्ष्ण्ये णमुल् ।। 3सकृदिति ।। ब्रह्मा नाम यज्ञस्य सविता अनुज्ञाता, तस्मात्तस्य तथा चर्या प्रसूत्यै भवति । अथ अन्ये कामं यथेष्टं अन्येन पृथक्पात्रेण भागं परिहरन्ति । आवृतमिति । यथोक्तमीमांसाक्रियामनुष्ठायैव अन्या दक्षिणा नीयन्ते अन्वाहार्यादयः । पराङिवेति । अस्मिन्काले समाप्तभूयिष्ठत्वात् पराङ्मुख इव यज्ञः, तस्मात् अग्निं परिधींश्च सकृत्संमृड्ढीति संप्रेष्यति ।। 4इषिता दैव्या इति सूक्तवाकाय संप्रैषः ।। स्वगा दैव्या इति शंयुवाकाय । स्वगाकरणं भागानां यथास्वकरणं आत्मगामीकरणम् ।। इत्यष्टमोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/3/9/</guid>
      <description>1अथ स्रुचाविसादि ।। अनुष्टुग्भ्यां &amp;lsquo;वाजस्य&amp;rsquo; इत्यादिभ्याम् । विषूच इति नानादिग्देशपलायितान् ।। 2वसुभ्य इति जुह्वा परिध्यञ्जनम् ।। त्रेधेति । अग्रमध्यमूलभागेन ।। 3अक्तं रिहाणा इति स्रुक्षु प्रस्तराञ्जनमन्त्रः ।। वयः पक्षी ।। 4आप्यायन्तामित्याहवनीये प्रस्तरप्रहरणम् ।। आपः इति विभक्तिव्यत्ययः । आयुष्पा इत्याहवनीयोपस्थानम् । आयुश्चक्षुश्चाविकलं आत्मनि स्थापयति ।। 5ध्रुवाऽसीति भूम्यभिमर्शनम् ।। 6यं परिधिमिति मध्यमपरिधिप्रहरणम् ।। अनुकान् अनुरक्तान् । अनुख्यातिः अन्वग्भावेन अवस्थानम् ।। 7यज्ञस्येतीतरावुपसमस्यति ।। भूमानमिति बहुत्वमुपैति बहूनां प्रहरणात्, स्रंप्रस्रावयति जुहूपभृतौ सह प्रकर्षेण स्रावयति जुह्वां उपभृतं स्रावयति । उपस्तिः गुणभूतः । व्याख्यातः ।। 8संस्रावभागा इति प्रहृतान् परिधीन् संस्रावेणाभिघारयति ।। वैश्वदेव्यर्चेति । &amp;lsquo;संस्रावभागास्स्थ&amp;rsquo; इत्यनया । एते हीति । वस्वादयः ॥ 9अग्नेर्वामिति धुरि स्फ्ये वा स्रुचौ सादयति ।। धुर्यौ धुरो वोढारौ धुर्यौ यज्ञस्य नेतारौ ।। 10अग्नेऽदब्धायो इत्यन्वाहार्यपचने फलीकरणहोमः ।। अतिरिक्तेन अतिरिक्तमाप्त्वा अभीष्टं फलं लभते ।। 11अन्वविन्दन् अनुक्रमेणालभन्त ।। वेदं दृष्ट्वा वेद्याः संमार्जनं तस्य अनुवित्त्यै क्रमेण लाभाय भवति । त्रिष्टुबेषा । मन्त्रार्थस्तु - वेदेन दर्भमयेन वेदिं लब्धवन्तो देवाः पृथिवीं विस्तीर्णाम् । अथ सा पृथिवी प्रथितवती पार्थिवानि च प्रथितानि ओषध्यादीनि ।सैव भुवनेषु अन्तर्गर्भं हविर्लक्षणं बिभर्ति । ततः हविर्लाभात् यज्ञो जायते । विश्वदानिः विश्वस्य श्रेयसो दाता । यद्वा - विश्वस्यानिष्टस्य खण्डयिता भक्षयिता । आहवनीयात् स्तृणन् गच्छति यावदुत्तरार्धमासं आलभते कार्त्स्न्ये परिगृह्णाति । ततः कालेकाले यागार्हे आगते तं यज्ञं यजते आराधयति ।। 12ब्रह्मवादिन इत्यादि ।। यतः यज्ञं प्रयुङ्क्ते तत् तत्रैव यः प्रतिष्ठापयति स एवाध्वर्युः स्यात् भवितुमर्हतीति ब्रह्मवादिनो वदन्ति । कुतः तर्हि अध्वर्युः यज्ञं प्रयुङ्क्ते?</description>
    </item>
    
  </channel>
</rss>