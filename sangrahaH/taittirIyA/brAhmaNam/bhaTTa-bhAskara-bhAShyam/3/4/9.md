

  
1अर्मेभ्यः गतिविशेषेभ्यः हस्तिपं गजारोहिणम् । जवाय वेगाय अश्वपं अश्वानां पातारम् । पुष्ट्यै गोपालं गवां पालयितारं, गावो हि पुष्टिहेतवः । तेजसे अजपालं अजानां पालयितारं, अजा हि तेजस्विनः हविष्ट्वात् । वीर्याय अविपालं अवीनां पालयितारं वीर्यजत्वादवीनां 'वीर्याद्ध्यसृज्यन्त' इति । इरायै अन्नाय कीनाशं कर्षकं, सदा स्वीकारिणमित्यन्ये । कीलालाय पुराणाय वारिणे सुराकारं सुराया उत्पादयितारम् । भद्राय कल्याणाय गृहपं गृहाणां पालयितारं दौवारिकम् । श्रेयसे अभ्युदयाय वित्तधं राज्ञो धनस्य पालकम् । अध्यक्षाय प्रत्यक्षकरणाय अनुक्षत्तारं क्षत्तुरनन्तरं आयव्ययप्रत्यवेक्षिणं राज्ञः ॥
इति तृतीये चतुर्थे नवमोऽनुवाकः ॥  
