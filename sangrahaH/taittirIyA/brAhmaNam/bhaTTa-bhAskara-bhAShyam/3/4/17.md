

  
1भूम्यै पीठसर्पिणं यो भग्नचरणः दारुमयपीठावलम्बी भूम्यां सर्पति खञ्जः । अग्रये अंसलं पीनांसम् । वायवे चाण्डालम् । स्वार्थिकोऽण् । अतिकोपनमेके । चडि कोपे । अन्तरिक्षाय वंशनर्तिनं वंशाग्रनृत्तजीविनम् । दिवे द्युलोकाय खलतिं केशशून्यशिरसम् । सूर्याय हर्यश्वाय हर्यक्षं हरिताक्षम् । चन्द्रमसे उद्भवाभिभविने मिर्मिरं पुनःपुनः मिषदृष्टिम् । मी श्लेषणे यङ्लुकि हलादिश्शेषाभावः, पचाद्यद्, कपिलकादित्वात् लत्वाभावः । नक्षत्रेभ्यः श्वेतबिन्दुतुल्येभ्यः किलासं कृष्णबिन्दुचितशरीरम् । अह्ने शुक्लं शुक्लदेहं पिङ्गळं पिङ्गळाक्षम् । रात्र्यै कृष्णं कृष्णदेहं पिङ्गाक्षम् ॥
इति तृतीये चतुर्थे सप्तदशोऽनुवाकः ॥  
