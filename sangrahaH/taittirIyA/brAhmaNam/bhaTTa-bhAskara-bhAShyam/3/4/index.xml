<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on संस्कारे विश्वासटिप्पणयः</title>
    <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/</link>
    <description>Recent content in &#43;४ on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language><atom:link href="https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/index.xml" rel="self" type="application/rss+xml" />
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/1/</guid>
      <description>1अस्ति पुरुषमेधः पञ्चाहः । तत्रैते पुरुषाः पशवः विधीयन्ते - ब्रह्मणे ब्राह्मणमालभत इत्यादि ॥ चतुर्थ्यन्ता देवताः । द्वितीयान्ताः पशवः । ते च पर्यग्निकृता उत्सृज्यन्ते । वैश्वदेवं काण्डम् । ब्रह्मणे ब्रह्मवर्चसाय ब्राह्मणं ब्राह्मजातिवर्णजं ब्रह्मवर्चस्वन्तम् । क्षत्त्राय क्षतात् त्रायकाय बलाय राजन्यं क्षत्रियजातिं महाबलम् । &amp;lsquo;राज्ञोऽपत्ये जातिग्रहणम्&amp;rsquo; इति नापत्यमात्रं राजन्यः । मरुतो देवानां विशः तेभ्यः वैश्यं वैश्यजातीयम्, उभयोर्विट्त्वात् । तपः कृच्छ्रादिदुःखहेतुः तस्मै शूद्रं शूद्रजातीयं दुःखजीविनम् । तमसे ध्वान्ताय तस्करं चोरं, तमःप्रियत्वात्तस्करस्य । &amp;lsquo;तद्बृहतोः करपत्योः चोरदेवतयोः सुट्तलोपश्च&amp;rsquo; इति सुट् । नारकाय नरकाय । स्वार्थे बिदादित्वादञ् । नरकाध्यक्षाय वीरहणं वैदिकाग्र्युत्सादिनं नरकगामिनां मुख्यम् । पाप्मने क्लीबं अपगतपुंस्त्वं पापिष्ठम् । आक्रयाय सर्वतः क्रेत्रे अयोगूं अशास्त्रीययोगात् स्वयमेव भर्तारं गृहीतवतीं स्त्रीम् । आकारस्य छान्दस ऊकारः । ऊञ्वा छान्दसः । सा इह स्वयमेवात्मानं दत्वा भर्तारं क्रीणाति । वर्णसंकरजोऽयोगूरिति केचिन् । कामाय इच्छायै पुंश्चलूं साधारणस्त्रीं, सा हि कामेन पुंसि चलति । पर्वूवच्छान्दस ऊकारः, ऊञ्वा । अतिक्रुष्टाय १ अतिक्षिप्ताय पुंश्चल्या अपि निन्दिताय मागधं मगधदेश भवं निन्दिताचारं, ब्राह्मण्यां वैश्यैन जातो धूर्तो मागध इत्येके ॥ इति तैत्तिरीयब्राह्मणभाष्ये तृतीये चतुर्थे पुरुषमेधे प्रथमोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/10/</guid>
      <description>1मन्यवे क्रोधजन्मने दीप्तये अयस्तापं अयस्तापयितारम् । क्रोधाय निसरं बद्धानां बहिर्निस्सारयितारम् । वधकारिणमेके । शोकायाभिसरं रथपुरस्सरम् । उत्कूलविकूलाभ्यां कांक्षितादधिकलाभः उत्कूलः, कांक्षितांशो विकूलः, ताभ्यां त्रिस्थिनं त्रिषु स्थितशरीरवन्तं विकलशरीरतया रथमारुह्यैव यो गच्छति । योगाय अलब्धलाभाय योक्तारं रथस्य । क्षेमाय लब्धपालनाय विमोक्तारं रथस्यैव । वपुषे रूपकान्त्यै मानस्कृतं केशरचनाकारिणं; चर्मकारिणमेके । स्वार्थिकोऽण् । शीलाय स्वभावाय अञ्जनीकारं अक्ष्णोरञ्जयितारं, तेन हि अक्ष्णोस्स्वभावलाभः । ल्युटि छान्दस ईकारः । च्वा वा ईकारः । शलाका वा अञ्जनी । निर्ऋत्यै पापदेवतायै कोशकारीं ताम्रलोहध्मात्रीं स्त्रियम्। यमाय प्राणहारिणे असूं सूतिरहितां स्त्रियम् । क्विबन्तेन बहुव्रीहौ &amp;lsquo;नञ् सुभ्याम्&amp;rsquo; इत्युत्तरपदान्तोदात्तत्वम् ॥ इति तृतीये चतुर्थे दशमोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/11/</guid>
      <description>1यम्यै यमस्य स्त्रियै यमसूं पुत्रयमळप्रसविनीम् । अथर्वभ्यः अभिचारप्रधानेभ्यः शाखाविशेषेभ्यः अवतोकां गर्भविस्राविणीं स्त्रियम् । संवत्सराय बार्हस्पत्ये युगे पञ्चवर्षे प्रथमादीनां संवत्सरादय आख्याः पर्यारिणीं प्रसवकालातिक्रमेण या प्रसूते । जननकालातिक्रमेण या गर्भं धते इत्येके । स्त्रीपुंसौ पर्यायेण प्रतिवर्षं यस्याः प्रमीयेते सेत्यपरे । परिवत्सराय द्वितीयाय अविजातां अप्रसविनीं द्वितीयप्रसवरहिताम् । इदावत्सराय तृतीयाय अपस्कद्वरीं गर्भपरिणामात्प्रागेव ध्वस्तगर्भाम् । अपपूर्वात् स्कन्देरौणादिकः ष्वरच् । इद्वत्सराय चतुर्थाय अतीत्वरीं अतिशयेन प्रसवकालात्ययशीलाम् । &amp;lsquo;इण्णशिजि&amp;rsquo; इति क्वरप् । वत्सराय पञ्चमाय विजर्जरां अप्रसूयैव जीर्णाम् । सर्वंत्सराय, सर छद्मगतौ छान्दसः खच्, यस्सर्वं जगच्छादयति विधेयीकरोति तस्मै कालाय पलिक्नीं वृथा पलितां प्रथमवयस्येव पलिताङ्गीम् । &amp;lsquo;छन्दसि क्नमेके&amp;rsquo; इति छन्दसि क्नम् । वनाय वनपं वनस्य पातारम् । अन्यतोऽरण्याय एकपार्श्वारण्याय पार्श्वान्तरजनपदाय देशाय दावपं अरण्याग्निपातारम् ॥ इति तृतीये चतुर्थे एकादशोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/12/</guid>
      <description>1सरोभ्यो धैवरं उभयतो जलं बध्वा तितउना मत्स्यग्राहिणम् । वेशन्ताभ्यः अत्यल्पाद्भ्यः दाशं बळिशेन मत्स्यग्राहिणम् । नावाऽन्तः प्रविश्य मत्स्यग्राहिणमेके । उपस्थावरीभ्यः तरुतीरादिपार्श्वोपस्थावरीभ्योऽद्भ्यः बैन्दं बिन्दं जालं तेन जीवतीति छान्दसोऽञ् । उडुबबिदले तरन् यो मत्स्यं गृह्णातीत्यन्ये । नड्वलाभ्यः नळसंयुतजलस्थिताभ्योऽद्भ्यः शौष्कलं बळिशजीवनं, महामत्स्यानुत्थाप्य ग्रहीतारमेके । पार्याय परतीरप्रभवाय जलाय कैवर्तं कूले मत्स्यानां पुञ्जीकृत्य हन्तारम् । अवार्याय अपरतीरप्रभवाय मार्गारं अन्तर्जले हस्ताभ्यां मत्स्यमार्गणशीलम् । तीर्थेभ्यः अवतारेभ्यः आन्दं तीर्थे सामिषयन्त्रबन्धनेन मत्स्यग्राहिणम् । सेतुबन्धनेनेत्येके । अदि बन्धने, अन्देन जीवतीति आन्दः । विषमेभ्यः अतीर्थभूतेभ्यः जलपर्यन्तेभ्यः मैनालं जालजीविनम् । महानद्यां यन्त्रजीविनमेके । स्वनेभ्यः सशब्दाभ्योऽद्भ्यः पर्णकं सविषं पर्णं जलस्योपरि स्थापयित्वा मत्स्यग्राहिणम् । स हि हस्तताडनसमुद्भूतशब्दसन्त्रासोत्थितान् गृह्णाति । गुहाभ्यः गह्वरेभ्यः किरातं पर्वतगुहावासिनम् । सानुभ्यः पर्वतशिखरेभ्यः जम्भकं सानुचरम् । गात्राणां जृम्भयितारमेके । पर्वतेभ्यः किंपूरुषं गायकं पर्वतवासिनम् ॥ इति तृतीये चतुर्थे द्वादशोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/13/</guid>
      <description>1प्रतिश्रुत्कायै प्रतिश्रुत्यै ऋतुलं देशराजवार्ताकथनशीलम् । प्रारब्धं सुष्ठु समापयितारमेके । घोषाय नादाय भषं अनिबद्धप्रलापिनं वृथा घोषसारम् । अन्ताय अन्तवते शब्दाय बहुवादिनं अतिदुर्भाषणकुशलं झडिति वक्तव्यावक्तव्यानाम् । अनन्ताय अनिष्ठितशब्दाय मूकं अप्रतिवक्तारं वक्तव्यानाम् । महसे पूजिताय शब्दाय वीणावादं वीगावादनकुशलम् । क्रोशाय महाशब्दाय तूणवध्मं मुरवस्य ध्मातारम् ध्माशव्यस्य &amp;lsquo;आतोऽनुपसर्गे कः&amp;rsquo; । वंशवादिनमेके । आक्रन्दाय समन्तात् घोषण्याय दुन्दुभ्याघातं पटहस्य वादयितारम् । अवरस्पराय अवरोपि परः प्रकृष्टो यस्मिन् शब्दे सति, छान्दसं सत्वम् । यद्वा - अवरानपि स्पृणोति प्रीणयतीति अवरस्परः शब्दः सर्वेषां हर्षहेतुः तस्मै शङ्खध्मं शङ्खस्य ध्मातारम् । ऋभुभ्यः देवविशेषेभ्यः कालसन्धानहेतुभ्यः अजिनसन्धायं चर्मचीरसन्धानजीविनम् । साध्येभ्यः देवविशेषेभ्यः कालसाद्गुण्यहेतुभ्यः चर्मम्णं कषायं पाययित्वा चर्मणां मार्दवकारिणम् । म्ना अभ्यासे, पर्वूवत्कः ॥ इति तृतीये चतुर्थे त्रयोदशोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/14/</guid>
      <description>1बीभत्सायै पौल्कसं अतिनिकृष्टां जातिम् । भूत्यै अभिवृध्यै जागरणं प्रबोधशीलं अवहितम् । अभूत्यै स्वपनं प्रमादभूयिष्ठम् । तुलायै परिच्छेदविशेषाय वाणिजं तुलासूत्रजीविनम् । वणिगेव वाणिजः स्वार्थिकोऽण् । वर्णाय हिरण्यकारम् । गतम् । विश्वेभ्यो देवेभ्यः सिध्यलं कुष्ठरोगिणम्, तत्कोपजन्यत्वात्तस्य । &amp;lsquo;सिध्मादिम्यश्च&amp;rsquo; इति लच् । पश्चाद्दोषाय कुष्ठव्यतिरिक्ताय देहदोषाय ग्लावं नित्यकृशवपुषं, तज्जन्यत्वात्कार्श्यस्य । ग्लायतेः क्विबन्तात् मत्वर्थीयो वकारः । ऋत्यै अरुणाय आर्तत्वाय जनवादिनं जनानां परिवदनशीलम् । व्यृवधै ऋद्ध्यभावाय अपगल्भं अपगतधार्ष्ट्यं लज्जामूकम् । संशराय संकीर्णत्वाय प्रध्वंसाय प्रच्छिदं प्रकर्षेण भेत्तारं शल्यानामुद्धर्तारम् ॥ इति तृतीये चतुर्थे चतुर्दशोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/15/</guid>
      <description>1हसाय निन्दितहासाय पुंश्चलूं पुंश्चलीम् । व्याख्यातेयम् । पुनरालभतिग्रहणं विस्मरणशीलानामनुग्रहार्थम् । वीणावादं वीणावादनशीलं गणकं श्रुतिस्वरमण्डलादिगणनविदं च गीताय । अत्रेयं प्रक्रिया - यत्र एकस्यै देवतायै एकः पशुरालभ्यते तत्र देवतां प्रथमं निर्दिश्य पशुं विदधाति । यत्र त्वेकस्यै देवतायै अनेकपश्वालम्भः तत्र सर्वान् पशून् स्वरूपेण दर्शयित्वा पश्चाद्देवतां विदधाति । यथा - &amp;lsquo;वीणावादं गणकं गीताय, तूणवध्मं ग्रामण्यं पाणिसंघातं नृत्ताय, प्राणमपानं व्यानमुदानं समानं तान्वायवे, अथैतानरूपेभ्यः&amp;rsquo; इति । यादसे ग्राहाय शाबुल्यां श्वित्रशबलशरीराम् । वर्णान्यत्वं छान्दसम् । भावप्रत्ययान्तान्मत्वर्थीयोऽकारः । श्वित्रिणी हि यादांसीव भीतिं जनयति । तादृशभर्तृमतीमेके । नर्माय प्रियवचनाय भद्रवतीं भद्रलक्षणयुक्तशरीराम् । मोदाय हर्षाय अनुक्रोशकं गणमध्ये जनानामाह्लातारं हृष्टान्तरात्मानम् । आनन्दाय तलवं काहळादिषूदनम् । मुखवाद्यकारिणमेके ॥ इति तृतीये चतुर्थे पञ्चदशोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/16/</guid>
      <description>1अक्षराजाय कितवं किं तवेति वर्तमानं धूर्तम् । कृताय युगाय सभाविनं सभावन्तं द्यूताय सभायामधिष्ठातारम् । &amp;lsquo;बहुलं छन्दसि&amp;rsquo; इति विनिः । त्रेतायै युगाय आदिनवदर्शं मर्यादायां देवनस्य द्रष्टारं परीक्षकम् । आकारो मर्यादायां, दीव्यतेः ल्युटि विनिमयः, लधूपधगुणाभावश्च । द्वापराय युगाय बहिस्सदं बहिस्सदनशीलं स्वयमदीव्यन्तं द्यूतज्ञम् । कलये युगाय सभास्थाणुं अदेवनकालेऽपि सभां यो न मुञ्चति सभायां स्थाणुकल्पः दीव्य[ति]दर्शनकुतूहली स्वयमज्ञः । दुष्कृताय दुःखेन करणाय चरकाचार्यं वंशनर्तनस्य शिक्षयितारम् । अध्वने ब्रह्मचारिणम् । पिशाचेभ्यः सैलगं यः पथिकानां वस्त्राण्यपहृत्य शैलं गच्छति, व्यञ्जनविकारश्छान्दसः । पिपासायै गोव्यच्छं गवांविवासयितारं अपहर्तारम् । त्रासयितारमेके । इच्छेर्वर्णविकारः । धात्वन्तरं वा । निर्ऋत्यै पापदेवतायै गोघातं कण्टकयष्ट्यादिभिः गवां मारयितारम् । क्षुधे गोविकर्तं गवां विशसितारम् । कृती छेदने । क्षुतृष्णाभ्यां बुभुक्षापिपासाभ्यां तम् । कं?</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/17/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/17/</guid>
      <description>1भूम्यै पीठसर्पिणं यो भग्नचरणः दारुमयपीठावलम्बी भूम्यां सर्पति खञ्जः । अग्रये अंसलं पीनांसम् । वायवे चाण्डालम् । स्वार्थिकोऽण् । अतिकोपनमेके । चडि कोपे । अन्तरिक्षाय वंशनर्तिनं वंशाग्रनृत्तजीविनम् । दिवे द्युलोकाय खलतिं केशशून्यशिरसम् । सूर्याय हर्यश्वाय हर्यक्षं हरिताक्षम् । चन्द्रमसे उद्भवाभिभविने मिर्मिरं पुनःपुनः मिषदृष्टिम् । मी श्लेषणे यङ्लुकि हलादिश्शेषाभावः, पचाद्यद्, कपिलकादित्वात् लत्वाभावः । नक्षत्रेभ्यः श्वेतबिन्दुतुल्येभ्यः किलासं कृष्णबिन्दुचितशरीरम् । अह्ने शुक्लं शुक्लदेहं पिङ्गळं पिङ्गळाक्षम् । रात्र्यै कृष्णं कृष्णदेहं पिङ्गाक्षम् ॥ इति तृतीये चतुर्थे सप्तदशोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/18/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/18/</guid>
      <description>1वाचे पुरुषं वाचः पूरकं शरीरम् । प्राणादीन् तस्मिन् शरीरे स्थितान् वायुवृत्तिभेदान् । सूर्याय चक्षुः तस्मिन्नेव शरीरे स्थितम् । चन्द्रमसे मनः । मनसः प्रथमनिर्देशः सर्वप्रवृत्तिहेतुत्वेन तस्य प्राधान्यात् । दिग्भ्यः श्रोत्रं तत्रस्थम् । प्रजापतये सर्वपुरुषसमष्टिभूताय पुरुषं शरीरानुप्रविष्टमात्मानम् ॥ इति तृतीये चतुर्थे अष्टादशोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/19/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/19/</guid>
      <description>1अथैतानित्यादि ॥ एतान् वक्ष्यमाणानतिह्रस्वादीन् पुरुषानरूपेभ्य आलभते । यथा कुत्सितः पुत्रोऽपुत्रः। एव कुत्सितमात्रमत्रापि नञाऽभिधीयते । अतिह्रस्वादयो गताः । अतिकिरिटः अत्यल्पदन्तः । अतिदन्तुरः अत्युन्नतदन्तः । अतिमिर्मिरः अत्यर्थं निमिषन्निमिषद्दृष्टिः । अतिमेमिषः सदा विस्फारिताक्षः स्तब्धदृष्टिः । मिषेर्यङ्लुगन्तात् पचाद्यच् । आशायै बुद्धये जामिं अन्येनोढा अन्यस्मै दत्ता, विधवेत्यन्ये । या निवृत्ताधिकारा जामित्वं भजते ऊढदुहितेत्यपरे । प्रतीक्षायै प्रत्यागमनार्थिन्यै ऋद्ध्यै कुमारीं अनूढां कन्यां, सा हि भर्तारं प्रतीक्षते ॥ इति श्री भट्टभास्करमिश्रविरचिते तैत्तिरीयब्राह्मणभाष्ये ज्ञानयज्ञाख्ये तृतीयेऽष्टके चतुर्थप्रपाठके पुरुषमेधे एकोनविंशोऽनुवाकः ॥ समाप्तश्च प्रपाठकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/2/</guid>
      <description>1गीताय गानाय सूतं क्षत्रियेण ब्राह्मण्यां जातं गानजीविनम् । नृत्ताय शैलूषं अन्यस्मै स्वभार्याप्रदायिनं नर्तनजीविकम् । धर्माय सभाचरं सभायां नित्यं चरन्तं धर्मप्रवक्तारम् । नर्माय रेभं मेधाविनं चाटूक्तिकुशलम् । नरिष्ठायै कातरायै नरतमा नरिष्ठा कातरतमा, नृषु वा तिष्ठतीति नरिष्ठा अस्वतन्त्रा कातरतमा तस्यै भीमलं भीरुं चपलाक्षमित्येके । हसाय &amp;lsquo;स्वनहसोर्वा&amp;rsquo; इत्यप् । कारिं विकटाचारं नृत्यन्निव यो गच्छति हासयति च जनान् । आनन्दय प्रशस्तसुखाय स्त्रीषखं स्त्रीणां नित्यसुहृदं विटम् । छान्दसं षत्वम् &amp;lsquo;प्रमुदे प्रकृष्टाय हर्षाय कुमारीपुत्रं दुहितुः पुत्रं प्रहर्ष हेतुम् । मेधायै ग्रन्थार्थधारणशक्तायै बुद्ध्यै रथकारं रथस्य कर्तारं निपुणमतिम् । धैर्याय तक्षाणं वर्धकिं दृढघातिनम् ॥ इति तृतीये चतुर्थे द्वितीयोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/3/</guid>
      <description>1श्रमाय शान्तये कौलालम् । स्वार्थिकोऽण् । यः श्रमेणैव जीवति । मायायै विचित्रकरणशक्त्यै कार्मारं लोहकारम् । रूपाय शुक्लादिकाय मणिकारं माणिक्यादिविविधमणिसंस्कारकर्तारम् । शुभे शोभायै वपं वप्तारम् । पचाद्यच् । अधोवप्तारमिति केचित् । शरव्यायै शरणशक्त्यै । व्याख्यातं पदम् । इषुसमूहाय वा । इषुकारं इषूणां संस्कर्तारम् । हेत्यै हिंसायै । &amp;lsquo;ऊतियूति&amp;rsquo; इति क्तिन उदात्तत्वम् । धन्वकारं धनुषां संस्कारम् । कर्मणे ज्याकारम् । ज्यां संस्कर्तारं कारूणां कुशलम् । दिष्टाय दैवाय भविष्यतायै रज्जुसर्गं उद्वन्धकं, स ह्यात्मविनिपाताय रज्जुं सृजति । कर्मण्यणि छान्दसं कुत्वम् । मृत्यवे मरणाय मृगयुं मृगाणां हन्तारम् । अन्तकाय प्राणापहारिणे श्वनितं श्वक्रीडाजीविनं श्वभिः नीतः प्राप्तः । छान्दसं ह्रस्वत्वम् । &amp;lsquo;परादिश्छन्दसि&amp;rsquo; इत्युत्तरपदान्तोदात्तत्वम् ॥ इति तृतीये चतुर्थे तृतीयोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/4/</guid>
      <description>1सन्धये संघटनायै जारं पारदारिकं स हि संघटयितारमपेक्षते । गेहाय वेश्मने उपपतिं प्रज्ञातजारम् । स हि तद्भर्तृर्गृहे तेनानुज्ञात एव तां भुङ्क्ते । निर्ऋत्यै अलक्ष्म्यै परिवित्तं यस्मात्पूर्वं कनीयान् ऊढभार्यः, स हि निर्ऋतिगृहीतत्वात् भार्यां न विन्दते । &amp;lsquo;विन्तेर्विन्नश्च वित्तश्च&amp;rsquo; इति नत्वाभावः । &amp;lsquo;संज्ञायामनाचितादीनाम्&amp;rsquo; इत्युत्तरपदान्तोदात्तत्वम् । आर्त्यै दुःखाय परिविविदानं ज्येष्ठात्पूर्वमूढभार्यम् । ताच्छीलिकश्शानच्, व्यत्ययेन शपः श्लुः । स हि ज्येष्ठपरिवर्जनेन भार्यां विन्दमानः निन्दिताचारः दुःखभाजनं भवति । अराद्ध्यै असिद्ध्यै दिधिषूपतिं ज्यायस्यामनूढायां कनीयसी पूर्वमूह्यते सा दिधिषूः तस्याः पतिं, तस्यामनूढायां तस्य हि तया न कदाचिदप्यभ्युदयराद्धिः । पवित्राय शोधनसमर्थाय भिषजं वैद्यं, स हि शोधयति व्याधीन् । प्रज्ञानाय प्रकृष्टाय ज्ञानाय नक्षत्रदर्शं सांवत्सरं, स हि ग्रहगत्यादिकं गोळनिर्माणादि च प्रज्ञानेन पश्यति । निष्कृत्यै निष्कृतिकरणशक्त्यै पेशस्कारीं सुवर्णकारस्त्रियम् । सा हि पेशसां रूपाणां विचित्राणां निर्मातुः भार्या । वलाय उपदां, अन्नमात्रप्रदानेन या कन्या गृह्यते, सा हि बलेनाभिभूयते । धुरुधुरायमाणकण्ठेत्येके । वर्णाय शुक्लादिगुणाय अनूरुधं परानुरोधेन निष्प्रयोजनं यः प्रवर्तते स हि गुणवन्नित्यपराधीनो भवति । क्वचिच्छान्दसमुपसर्गदीर्घत्वम् ॥ इति तृतीये चतुर्थे चतुर्थोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/5/</guid>
      <description>1नदीभ्यः पौञ्जिष्टं कैवर्तम्, यो नदीर्न मुञ्चति । ऋक्षीकाभ्यः शून्यस्थलीभ्यः । छान्दसं दीर्घत्वम् । नैषादम् । स्वार्थिकोऽञ् । स हि सर्वार्थशून्यः । पुरुषव्याघ्राय व्याघ्रवन्मूर्खाचारः पुरुषव्याघ्रः तस्मै दुर्मदं अस्थानमदम् । प्रयुद्भ्यः प्रकर्षेण योद्धृभ्यः उन्मत्तं उन्मादिनं, स हि सर्वं प्रबाधते । गन्धर्वाप्सराभ्यः, अप्सरसां अन्त्यलोपश्छान्दसः । व्रात्यं पतितसावित्रीकं त्रैवर्णिकेम्यो निकृष्टम् । सर्पदेवजनेभ्यः सर्पेम्यः, देवानां गुणभूतेभ्यो गन्धर्वेभ्यश्च अप्रतिपदं अप्रतिपत्तारं मूढम् । कर्तरि क्विप् । अवेभ्यः अवोभ्यः अन्नेभ्यः । अन्त्यलोपश्छान्दसः । कितवं द्यूतसक्तं अन्नार्थितया । इर्यतायै इरा अन्नं तत्र साधुः इर्यः तद्भावाय अकितवं कितवसदृशम्, स ह्यन्नसमृद्धो भूयासमिति कितववद्वर्तते । पिशाचेभ्यो बिदलकारं बिदलमयानां कर्तारम् । बिदलमूले पिशाचा इत्याहुः । पिशाचकल्पो वा बिदलकारः । यातुधानेभ्यो रक्षोभ्यः कण्टककारं सूच्यादिकारी शिल्पी यातुधानवत् क्षुद्रोपद्रवकारी ॥ इति तृतीये चतुर्थे पञ्चमोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/6/</guid>
      <description>1उत्सादेभ्यःशरीरक्लेशेभ्यः कुब्जं वक्रापराङ्गं, यस्य सर्वे अवयवा अविधेयाः । प्रमुदे प्रकृष्टाय हर्षाय वामनं ह्रस्वाङ्गम्, स हि लघुकायत्वात् प्रहृष्टो भवति । द्वार्भ्यः चक्षुरादिभ्यः स्रामं रोगिणम्, द्वाराणां शक्तिहैन्यात् रोगी भवति । स्वप्नायान्धं हीनचाक्षुर्ज्ञानं, स्वप्ने हि सर्वे तादृशाः । अधर्माय बधिरं श्रोत्रज्ञानशूल्यं, स ह्यधर्मबहुलः । संज्ञानाय सम्यग्बोधाय स्मरकारीं या स्त्री मन्त्रौषधादिभिः भर्तुस्संवननकारिणी । कुशलबुद्धिः । प्रकामोद्याय निष्प्रयोजनं बहुप्रलापिने । &amp;lsquo;वदस्सुपि क्यप्च&amp;rsquo; इति क्यप् । उपसदं असत्यपि प्रयोजने उपसदनशीलः उपसत्, स हि बहुप्रलापी पार्श्ववासरुचिर्भवति । &amp;lsquo;सत्सूद्विष&amp;rsquo; इति क्विप् । आशिक्षायै अल्पशिक्षा आशिक्षा स्वयमभ्यूहः । &amp;lsquo;शिक्ष विद्योपादाने&amp;rsquo; &amp;lsquo;गुरोश्च हलः&amp;rsquo; इत्याकारः । तस्यै प्रश्निनं अभियोक्तारम् । उपशिक्षायै उपेत्य गुरून्या समीचीना शिक्षा तस्यै अभिप्रश्निनं उत्तरवादिनं पृष्टस्योपरि पुनः प्रश्नः अभिप्रश्नः । मर्यादायै शास्त्रव्यवस्थायै प्रश्नविवाकं प्राड्विवाकं निर्णेतारम् ॥ इति तृतीये चतुर्थे षष्ठोऽनुवाकः॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/7/</guid>
      <description>1ऋत्यै ईत्यै ऋतीयतेः &amp;lsquo;इन्सर्वधातुभ्यः&amp;rsquo; इतीन्प्रत्ययः । स्तेनहृदयं स्तेयप्रधानहृदयम् । वैरहत्याय वीरहत्यायुक्तो वीरहा तद्भावाय पिशुनं गोपनीयानां प्रकाशयितारम् । विवित्यै विवेकाय क्षत्तारं राजस्थानीयमन्त्रिमुख्यम् । औपद्रष्टाय उपद्रष्टा प्रत्यवेक्षिता तद्भावाय । अन्त्यलोपश्छादसः । उद्गात्रादिर्द्वष्टव्यः । सङ्ग्रहीतारं भाण्डागाराध्यक्षं करसंङ्ग्रहकारिणं वा । बलाय अनुचरं सेवकम् । भूम्ने महत्त्वाय परिष्कन्दं, परिचारकम् । वीणावादिनमित्येके । प्रियाय प्रियवादिनम् । गतम् । अरिष्ट्यै अहिंसायै अश्वसादं अश्वारोहिणम् । मेधाय यज्ञाय शोधनाय वासःपल्पूलीं वाससः शोधयित्रीं रजकस्त्रियम् । प्रकामाय पकृष्टाय कामाय रजयित्रीं रञ्जयित्रीं वाससाम् । चित्रकारिणीमित्येके । छन्दसोऽनुनासिकलोपः ॥ इति तृतीये चतुर्थे सप्तमोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/8/</guid>
      <description>1भायै त्विषे दार्वाहारं इन्धनानामाहर्तारम् । प्रभायै प्रकृष्टत्विषे आग्नेन्धं, यो भूत्यर्थमग्निमिन्धे । कर्मण्यणन्तात् स्वार्थिकोऽण् । नाकस्य पृष्ठाय अविद्यमानदुःखस्य स्थानस्य यत्पृष्ठं प्रधानभूतं स्थानं तस्मै अभिषेक्तारं स्नापकम् । ब्रध्नस्य विष्टपाय आदित्यस्य लोकाय पात्रनिर्णेगं पात्राणां निर्णेक्तारम् । &amp;lsquo;क्विन्प्रत्ययस्य कुः&amp;rsquo; इति कुत्वम्, करणे वा घञ् । देवलोकाय पेशितारं प्रशान्तस्य वैरस्य उत्थापयितारम् । पिश अवयवे । देवलोकेऽपि हि वैरं जनयति साधकानाम् । मनुष्यलोकाय प्रकरितारं स्निग्धानां वैरस्योत्पादनेन विश्लेषयितारं, सहि क्रूरस्वभावो भवति । सर्वेभ्यो लोकेभ्यः उपसेक्तारं वैरस्य शमयितारं, तस्य सर्वलोकापेक्षितत्वात् । अवर्त्यै वधाय कृच्छ्रापत्तिलक्षणवधाय उपमन्थितारं स्वयमुपेत्य वैरस्य जनयितारं, वैरस्यावर्तिजनकत्वात् । सुवर्गाय लोकाय भागदुघं, भागाहर्तारं कर्षकेभ्यः । &amp;lsquo;दुहः कब्धश्च&amp;rsquo; इति कप् । वर्षिष्ठाय प्रवृद्धतमाय नाकाय सुखस्थानाय परिवेष्टारं भोजयितारम् । विषल् व्याप्तौ ॥ इति तृतीये चतुर्थे अष्टमोऽनुवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/4/9/</guid>
      <description>1अर्मेभ्यः गतिविशेषेभ्यः हस्तिपं गजारोहिणम् । जवाय वेगाय अश्वपं अश्वानां पातारम् । पुष्ट्यै गोपालं गवां पालयितारं, गावो हि पुष्टिहेतवः । तेजसे अजपालं अजानां पालयितारं, अजा हि तेजस्विनः हविष्ट्वात् । वीर्याय अविपालं अवीनां पालयितारं वीर्यजत्वादवीनां &amp;lsquo;वीर्याद्ध्यसृज्यन्त&amp;rsquo; इति । इरायै अन्नाय कीनाशं कर्षकं, सदा स्वीकारिणमित्यन्ये । कीलालाय पुराणाय वारिणे सुराकारं सुराया उत्पादयितारम् । भद्राय कल्याणाय गृहपं गृहाणां पालयितारं दौवारिकम् । श्रेयसे अभ्युदयाय वित्तधं राज्ञो धनस्य पालकम् । अध्यक्षाय प्रत्यक्षकरणाय अनुक्षत्तारं क्षत्तुरनन्तरं आयव्ययप्रत्यवेक्षिणं राज्ञः ॥ इति तृतीये चतुर्थे नवमोऽनुवाकः ॥</description>
    </item>
    
  </channel>
</rss>
