<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;७ on संस्कारे विश्वासटिप्पणयः</title>
    <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/</link>
    <description>Recent content in &#43;७ on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/index.xml" rel="self" type="application/rss+xml" />
    
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/1/</guid>
      <description>1अथाच्छिद्रं काण्डं वैश्वदेवमारभ्यते - छिद्रपूरणप्रायश्चित्तादिप्रायत्वात् अच्छिद्रम् । सर्वान्वा इत्यादि ॥ एष खलु सर्वानपि कामान् अभिलषितानर्थान् अग्नौ प्रवेशयति अग्नावेव दातृत्वेन स्थापयति तत्प्रसादैकलभ्यान् निश्रित्य प्रवर्तते यथा &amp;lsquo;त्वयाऽध्यक्षेण पृतना जयेम&amp;rsquo; इत्यादि । यद्वा - सर्वान् कामान् अग्नौ प्रवेशयति अग्निरेव इमे सर्वे कामाः नाग्नेरन्यत्काम्यमस्तीति अग्निमेव कामैः विषयीकरोति । कः? यः अग्नीनन्वाधाय व्रतोपायनादि करोति करिष्यमाणयागोपलक्षणं व्रतोपायनम् । तदेवाह - अनिष्ट्वा प्रयायादिति । तत्र सोऽन्वाहिताग्निः यदनिष्ट्वा व्रतोपायनादिकां इष्टिं अकृत्वा अनादृताग्निः प्रयायात् प्रवसेत् । तत एनं एवंकुर्वाणं कामा नानुप्रयायुः जहति तं कामाः । कुतः?</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/10/</guid>
      <description>1हविर्धाने पतिते आहवनीये जुहोति - उदस्तांप्सीदिति त्रिपदया विराजा यजुरन्तया ॥ उदस्तांप्सीत् उत्तभ्नोतु । स्तन्भेः छान्दसे लुङि हलन्तलक्षणा वृद्धिः, &amp;lsquo;खरि च&amp;rsquo; इति चर्त्वम् । सविता मित्रः अर्यमा च हविर्धानमुत्तब्धं करोतु उत्तम्भनेन स्थापयतु सर्वाश्च अस्माकं अमित्रान् शत्रून् अवधीत् । हन्तेर्लुङि वधादेशः । युगेन योगेन युगपदिति यावत् । यद्वा - युगेन कालेन वधयोग्येन । अथ मां च बृहन्तं महान्तं यज्ञस्य अवैगुण्येन अकरत् करोतु । &amp;lsquo;कृमृदृरुहिभ्यश्छन्दसि&amp;rsquo; इति अङ् । वीरवन्तं च करोतु । रथन्तरे सामनि तदर्थं श्रयस्व यथा न पतितः स्याः पृथिव्यां च श्रयस्व । पृथिव्यां हि स्थितः न ततः अन्यत्र पतति तदर्थं इदं स्वाहुतमस्तु ॥ 2अनसि पतिते होत्रिये जुहोति - वामदेव्य इति ॥ &amp;lsquo;उदस्तांप्सीत्&amp;rsquo; इत्यादिः सर्वशेषोऽनुषज्यते । तामनुद्रुत्य अनेन जुहोति । वामदेव्ये सामनि श्रयस्व ततश्चान्तरिक्ष इव विचलितं वर्तस्व स्वाहुतं चास्तु ॥ 3आग्नीध्रीये पतिते आग्नीघ्रीय एव जुहोति - बृहतीति ॥ बृहति साम्नि श्रयस्व दिवीव सुस्थिरं वर्तस्व, स्वाहुतं चास्तु । पूर्ववत् ऋचोऽनुषङ्गः ॥ 4पतितमुत्थापयति - बृहता त्वेति यजुषा ॥ बृहता साम्ना त्वां उपस्तभ्नोमि उत्तम्भयामि । &amp;lsquo;स्तन्भुस्तुन्भु&amp;rsquo; इति श्नुप्रत्ययः ॥ 5यदि वपा हविरवदानं वा स्कन्देत् तदादत्ते - आ त्वा दद इति द्विपदयोष्णिहा । त्वां आददे गृह्णामि यशसे वीर्याय च हे हविः!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/11/</guid>
      <description>1अथ दर्शपूर्णमासयोः प्रायश्चित्तहोमा नित्याः - ब्रह्म प्रतिष्ठेति द्वे पञ्चपदे शक्वर्यौ ॥ ब्रह्म आत्मा कर्मणामपादानम् । यथा - &amp;lsquo;यत एव यज्ञं प्रयुङ्क्ते । तदेनं प्रतिष्ठापयति&amp;rsquo; इति । ईश्वरस्य क्रियाशक्तिः वाताख्यः विश्वोपादानभूतः परमात्मा । तदेव ब्रह्म प्रतिष्ठा मनसः, वाचः, यज्ञानां, तत्साधनानां च हविषां, आज्यस्य च । तस्मात् अस्य कर्मणो यदतिरिक्तं मात्राधिक्येन कृतं यच्च हीनं मात्राया ऊनं तत्सर्वं यज्ञः यष्टव्यं तदेव ब्रह्म कल्पयन् गुणीकुर्वन् फलसाधनसमर्थं कुर्वन् पर्वाणि यागकालांश्च प्रतिरन् सम्यङ्निर्वर्तितयागतया वर्धयन् अशून्यं कुर्वन् एति अविच्छेदेन वर्तते । तदर्थं इयं स्वाहाकृता स्वाहाकारेण संस्कृता आहुतिः देवान् एतु गच्छतु तेषां स्थितये भवतु ॥ 2आश्रावितमिति ॥ अस्मिन् यज्ञे यत् आश्रावितं सम्यङ्निर्वर्तिताश्रावणं अत्याश्रावितं असमीचीनाश्रावणं वषट्कृतं सम्यक् वषट्कारेण दत्तं अत्यनूक्तं असमीचीनानुवचनम् । अतिरिक्तमित्यादि । समानम् । समीचीनकरणमत्र कल्पनं वेदितव्यम् ॥ 3यद्व डति जगती त्रिष्टुब्वा ॥ हे देवाः!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/12/</guid>
      <description>1एकविंशत्या दर्भपुञ्जीलैः पावितो यजमानो जपति - यद्देवा इति प्रथमा त्रिष्टुप् ॥ हे देवाः! देवासः! देवनशीलाः! । आज्जसेरसुक् । आदित्याः अदितेः पुत्राः यद्देवहेडनं देवानां क्रोधनं कर्म वयं चकृम कृतवन्तः । संहितायां दीर्घत्वं छान्दसम् । क्रादिनियमादिडभावः । तस्मात् क्रोधहेतोरपराधात् मा मुञ्चत यूयं,मामुत मामपि एवं नाम असद्भूतं, ऋतस्य यज्ञस्यापि ऋतेन अनेन होमेन, तस्यापि यज्ञत्वहेतुत्वादस्य । यद्वा - सत्यस्यापि सत्यभूतेन, सर्वदा मोघत्वाभावात् ॥ 2वा इति षट्पदा जगती ॥ हे देवाः! वयं सपुत्रपौत्राः जीवनकाम्याः जीवनमात्मन इच्छन्तः । काम्यजन्तात्पचाद्यच् । यत् अमृतं वाचा ऊदिम उक्तवन्तः तस्मात् तन्निमित्तात् एनसः मां गार्हपत्यः अग्निः प्रमुञ्चतु यानि चान्यानि दुरितानि दुर्गाणि निमित्तानि कर्माणि सपुत्रपौत्राः चकृम । तेनापि कर्मणा मां अनेनसं करोतु । मयि शुद्धे मत्सम्बन्धिनस्सर्वे विशुद्धा इति भावः ॥ 3ऋतेनेत्यनुष्टुप् ॥ हे द्यावापृथिवी!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/13/</guid>
      <description>1दध्ना पयसा वा मधुमिश्रेण ऋजीषमभिजुह्वति - यत्ते ग्राव्णेति त्रिष्टुभा ॥ हे राजन्! राजनशील। सोम! यत् यानि तव अङ्गानि प्रियाणि प्रियतराणि ग्राव्णा ग्रावभिः जातावेकवचनम्, चिच्छिदुः अभिषुण्वन्तः ऋत्विजः पीडितवन्तः । स्वधिता स्वधितानि आत्मनि निहितानि आत्मीयानि परूंषि पर्वाणि चिच्छिदुः इत्येव । यद्वा - स्वधिता स्वधितिना । तृतीयाया याडादेशः । तेन पशोः परूंषि अवयवान् छिन्दन्ति । एवं तव यान्यङ्गानि चिच्छिदुः । तत् तानि संधत्स्व प्रकृतिस्थानि निर्बाधानि स्थापय । आज्येन आज्यसदृशेन मधुना दध्ना वा पयसा वा मिश्रेण संधानप्राप्तानि कुरु । उत अपि च वर्धयस्व भूयः वृद्धतराणि कुरु । ततः वयं अनागसः अनपराधाः अधमित् अत एव हेतोः । छान्दसो मकारोपजनः संहितायां, शब्दान्तरं वा अथेत्यनेन समानार्थम्, &amp;lsquo;अव्ययादाप्सुपः&amp;rsquo; इत्यस्यापवादो वा अम्भावः । संक्षयेम सम्यग्वसेम, क्षि निवासगत्योः ॥ 2यत्ते ग्रावेति प्रस्तारपङ्क्तिः ॥ हे सोम!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/14/</guid>
      <description>1अवभृथे स्नात्वा त्रिरञ्जलिनाऽपो विषिञ्चति - यद्दिदीक्षे इति षट्पदया धृत्या । यदहं दिदीक्षे यां दीक्षां कृतवानस्मि &amp;lsquo;वाचा मे वाग्दीक्षताम्&amp;rsquo; इत्यादिदीक्षितवादादिनियमलक्षणं व्रतम् । मनआदिभिः दीक्षा तद्विषये नियतत्वम् । रेतसा दीक्षा तस्य स्कन्दनान्निवृत्तिः । आत्मना दीक्षा पुरुषार्थान्निवृत्तिः । एवं यां दीक्षां कृतवानस्मि तस्या दीक्षायाः विमोक्त्रीः विमोक्र्यः मां विमुचन्त्यः आपः मयि तेजः इन्द्रियं च दधिरे दधतां स्थापयन्तु । ताभिः एवं च दीक्षायाः मुक्तोऽहं तेजस्वी इन्द्रियावांश्च भवामीति भावः । कः पुनरपां विशेष इत्याह - अद्भ्यो हि हेतुभ्यः सर्वे लोकाः लोकवासिनः तेजः इन्द्रियं च दधते । तस्मात् ता एव शुक्राः निर्मलाः तपसः उपसदश्च विमोचनीः सम्यगनुष्ठाप्य तत उत्तारयित्र्यः मां दीक्षायाः विमुचन्तु ता एव हि ईदृश्या दीक्षाया विमोक्तुं क्षमाः, तेजः इन्द्रियं च मयि दधात्विति ॥ 2यदृचा इत्यष्टिः षट्पदा ॥ यत् अहं ऋगादिभिः दिदीक्षे । यच्चाहं पशूनां चर्मणि कृष्णाजिनादौ दिदीक्षे । यच्च हविषा पयआदिना दिदीक्षे । यच्च छन्दोभिः गायत्र्यादिभिः । यच्च ओषधीभिः दर्भपुञ्जीलैः यच्च वनस्पतौ वनस्पतिविषये दण्डादिना दिदीक्षे । ततः मां आपः मुञ्चन्तु । अद्भ्यो लोकाः इति समानम् ॥ 3येन ब्रह्मेति ॥ ब्रह्मादीनि लोकान्तानि मां प्रपेदिरे । यद्वा - येन कारणेन ब्रह्मादीनि लोकान्तानि तेजः इन्द्रियं च अद्भ्यो दधिरे, तस्मात् ताः मां दीक्षाया विमुच्य तेजस्विनं इन्द्रियवन्तं च कुर्वन्त्विति । गतमन्यत् ॥ 4आर्त्विज्येन सोमं भक्षितवतः होममन्त्राः - अपां पुष्पमसीत्यादीनि यजूंषि ॥ हे आज्य!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/2/</guid>
      <description>1यद्विष्षण्णेनेत्यादि ॥ अग्निहोत्रेण सान्नाय्येन वा विष्षण्णेन विष्यन्दितेन यदि जुहुयात् प्रजापशुहीनस्स्यात् । प्रजायत इति प्रजाः, असुन् ततस्तत्पुरुषे अव्ययपूर्वपदप्रकृतिस्वरत्वम् । अग्न्यायतनादन्यत्र निनयने स्वयमपि हीनग्रहस्स्यात् । प्राजापत्ययेति । &amp;lsquo;प्रजापते न त्वत्&amp;rsquo; इति । भूरित्युपस्थानम् । गतमन्यत् । अन्यामिति । यस्या दुग्धं विष्षण्णं ततोऽन्याम् ॥ 2यत्कीटावपन्नेनेति ॥ कीटावपन्नं कीटेनावपत्य दूषितम् । &amp;lsquo;तृतीया कर्मणि&amp;rsquo; इति पूर्वपदप्रकृतिस्वरत्वम् । पर्णेन पलाशपत्रेण । द्यावापृथिव्यया &amp;lsquo;मही द्यौः पृथिवी च नः&amp;rsquo; इत्यनया । &amp;lsquo;द्यावापृथिवीशुनासीर&amp;rsquo; इति यत् । द्यावापृथिव्योः प्रतिष्ठापनया अविनष्टत्वम् ॥ 3अववृष्टं अवपतितेन वर्षेण दूषितम् ॥ अपरूपं अपकृष्टं निन्दितं रूपमात्मनि प्रादुर्भवेत् । किलासः कुष्ठी, अर्शसा तद्वानर्शसः, अर्शाअदिलक्षणोऽच् । यत्प्रत्येयात् यद्यहुत्वैव प्रत्यागच्छेत्, यज्ञो विचिछन्नस्स्यात् । मित्रो जनानिति । &amp;lsquo;त्वमग्ने बृहत्&amp;rsquo; इत्यत्र व्याख्याता । कल्पयति इष्टसाधनसमर्थं करोति ॥ 4द्विपाद्भिरिति ॥ आहुतिद्वित्वनाशनात् । &amp;lsquo;द्वित्रिभ्यां पाद्दन्&amp;rsquo; इति उत्तरपदान्तोदात्तत्वम् । अभिहोमः पूर्वस्या उपरिहोमः । चतुष्पाद्भिरिति । आहुतिद्वयनाशेन आहुतिद्रव्यकारणचतुष्पान्नाशः । तत्र &amp;lsquo;यत्र वेत्थ&amp;rsquo; इति ऋचा गायत्र्या समिधमाधाय तूष्णीमेव पुनर्जुहुयात् । तत एवं कुर्वन् आर्तानार्ते आहुती देवेषु विदाधार पृथगेव धारयति स्थापयति । यथा आर्ता अनार्ता न भवति यथा चानार्ता आर्ता न भवति तथा करोति । &amp;lsquo;तुजादीनाम्&amp;rsquo; इत्यभ्यासस्य दीर्घत्वम् । मन्त्रार्थस्तु - हे वनस्पते!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/3/</guid>
      <description>1वि वा इत्यादि ॥ यस्याहिताग्नेर्मथने कर्तव्ये सति अग्निर्मथ्यमानो न जायते स एष इन्द्रियेण वीर्येण व्यृद्ध्यते विहीनो भवति । तत्राग्निहोत्रकालसन्निकर्षे चेत् कंचिदप्यन्यमाहृत्य जुहुयात् अग्निहोत्रं शीघ्रम् । अथात्वरमाणः पुनर्मन्थेत् । एवं कृते अग्नावेव मुख्येऽग्निहोत्रं हुतं भवति ॥ 2अन्यस्याग्नेरलाभे अजायां होतव्यं दक्षिणे कर्णे । तस्या आग्नेयत्वात् । एवं कृतेऽग्नावेव हुतं भवति । किन्तु तत ऊर्ध्वं अजस्य नाश्नीयात् । कर्मणि षष्ठीं । यद्यश्नीयात् या त्वग्रौ अन्याऽप्याहुतिः साऽप्यनेन भक्षिता स्यात् । तस्मादजं नाश्नीयात् ॥ 3अजाया अलाभे तु ब्राह्मणस्य दक्षिणे हस्ते होतव्यम्, स्वयं वेश्वानरोऽग्निः ब्राह्मणः । गतमन्यन् । ततः परन्तु ब्राह्मणं वसतिकामं ततो नापरुन्ध्यात् न प्रत्याचक्षीत । अपरोद्धा तु यस्मिन्नग्नौ अन्या आहुतिः हुता तमपि विहीनभागं कुर्यात्, तस्मान्नापरोध्यः । छान्दसः क्यप् ॥ 4ब्राह्मणालाभे दर्भस्तम्बे होतव्यम् । अग्निवानिति । &amp;lsquo;छन्दसीरः&amp;rsquo; इति मतो वत्वम् । दर्भाध्यासने सर्वस्याहुतिमध्यासिता स्यात् ॥ 5दर्भाभावे अप्सु होतव्यं, अग्नेस्सर्वदेवतात्मकत्वात् सर्वदेवतात्मिकास्वप्सु हुतं अग्नावेव हुतं भवति । न परिचक्षीतेति, सर्वत्र प्राप्तावेकदेशवर्जनं परिसंख्या, यथा इमा भोजनीया इति, तां न कुर्यात् । अन्यथा अप्सु कृतां सर्वामप्याहुतिं परिचक्षीत । परिचक्ष्या इति &amp;lsquo;छन्दस्युभयथा&amp;rsquo; इति ण्यतः सार्वधातुकत्वात् ख्याञादेशाभावः । सांवत्सरिकाण्येतानि व्रतानीत्याश्मरथ्यः, यावज्जीवमित्यालेखनः ॥ 6मेध्या चेत्यादि । । गतम् ॥ अमेध्येति । &amp;lsquo;ययतोश्चातदर्थे&amp;rsquo; इत्युत्तरपदान्तोदात्तत्वम् । व्रातपतिं द्वितीयमिष्टिं कुर्यात् ॥ 7गर्भ स्रवन्तमिति विराजा अग्निहोत्रस्थालीं स्रवन्तीमभिमन्त्रयते ॥ गर्भं गर्भतुल्यं इदं होमद्रव्यं स्रवन्तं स्थानान्निर्गच्छन्तं अगदं अविनाशं अकः करोतु । छान्दसे लुङि &amp;lsquo;मन्त्रे घस&amp;rsquo; इति च्लेर्लुक् । अग्निश्चेन्द्रश्च त्वष्टा च बृहस्पतिश्च । ततः तथाकृते पृथिव्यामेव एतद्द्रव्यं अवचुश्चोत अवक्षरितमस्तु पृथिवीस्थमेव अस्मदर्थं अविनष्टं तिष्ठतु । निर्ऋतिं रक्षः प्रभृतीनि नाभिप्राप्नोति आभिमुख्येन न प्राप्नोतु पराचैः अस्मत्पराङ्मुखम् ॥ 8अत्रैव ब्राह्मणमान्तादनुवाकस्य - रेतो वा इत्यादि ॥ रेतःस्थानीयं वाजिनस्थानीयं चाग्निहोत्रं, पशुनिष्पत्तिहेतुत्वात् । गतमन्यत् । अस्यामेवेति । अविनष्टमेवार्थं स्थापयति । रक्षसामिति निर्ऋतिपदं व्याख्यातम् ॥ इति तैत्तिरीयब्राह्मणे तृतीये सप्तमे अच्छिद्रेषु तृतीयोऽनवाकः ॥</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/4/</guid>
      <description>1प्रणीताः प्रणीयमाना अनुमन्त्रयते - याः पुरस्तादिति ॥ आनुष्टुभोऽनुवाकः । विशेषो वक्ष्यते । याः आपः पुरस्तात् पूर्वस्यां दिशि प्रस्रवन्ति नद्यो भूत्वा प्रकर्षेण गच्छन्ति । उपरिष्टात् ऊर्ध्वायां दिशि याः प्रस्रवन्तीत्येव । आदित्यरश्मिषु प्रविशन्ति । सर्वतः सर्वासु च दिक्षु याः प्रस्रवन्ति नदीकुल्यादिरूपेण । ताभिः सर्वाभिः रश्मिपवित्राभिः सूर्यरश्मयः पवित्रं शोधका यासां तादृशीभिः अद्भिः श्रद्धां श्रद्धेयं श्रद्धासाध्यं यज्ञमारभे । यद्वा - &amp;lsquo;श्रद्धा वा आपः&amp;rsquo; इति तादृशीभिरद्भिः साध्यं यज्ञमारभे । ताभिः श्रद्धावन्तं वा ॥ 2विहृतेष्वग्निषु अन्वाधानात् प्राक् जपति - देवा गातुविद इति ॥ हे देवाः!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/5/</guid>
      <description>1गार्हपत्याहवनयियोरन्यतरत्र जपित्वा शेते - देवा देवेष्विति ॥ अतिधृतिरियम् । सर्वे पादाष्षट्सप्तत्यक्षराः । &amp;lsquo;इह माऽवत&amp;rsquo; इत्यर्धर्चान्तः । हे देवाः! प्रथमा यूयं देवेषु द्वितीयेषु देवेषु । हे देवा द्वितीयाः! यूयं तृतीयेषु देवेषु पराक्रमध्वं अप्रतिबन्धेन वर्तध्वम् । एवं द्यावापृथिव्यन्तरिक्षस्थाः हे त्रिरेकादशाः । त्रिरावृत्ताः एकादशा त्रयस्त्रिंशाः सर्वे यूयं संभूय इह कर्मणि वर्तमानं मां अवत रक्षत प्राप्नुत वा । युष्मत्प्रसादादिदं कर्म कर्तुं शकेयं निर्वर्तयितुं समर्थः स्याम्, यदिदं करोमि कर्तुमारभे । तत्र के वयं? आत्मैव आत्मने करोतु कोऽन्यस्सहायो भवितुमर्हति तद्यथा संपद्यते तथा युष्माभिः कर्तव्यम् । किञ्च - हे अश्विनौ!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/6/</guid>
      <description>1दोहनानन्तरकालं संप्रैषः, परिस्तरणमन्त्रो वा - परिस्तृणीतेति पञ्चपदा शक्वरी ॥ &amp;lsquo;सन्तु&amp;rsquo; इति चतुर्थपादान्तः । प्रैषपुरुषा दर्भा वा उच्यन्ते । परिस्तृणीत परितः छादयत अग्निं परिधत्त परितो धारयत आच्छादयत वा । ततः तथा युष्माभिः परिहितोऽग्निः यजमानं युनक्तु । ततश्च अपां सारभूताः ते दर्भाः ओषधीनां मध्ये सुवर्णाः अस्य यजमानस्य निष्काः अलङ्कारभूताः कामदुघाश्च सन्तु । अमुत्र परत्र लोके अमुष्मिन् ऐन्द्रादौ यत्रेच्छति भोक्तुम् ॥ 2ब्रह्माणं वृणीते - भूपत इत्यादि यजुः । आद्या वा गायत्री ॥ हे भूपते!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/7/</guid>
      <description>1देवयजनयाचनं प्रतिषिध्य देवता एवोपतिष्ठेतेत्युक्तम्, तत्रेदं यजुः - सक्षेदं इत्यादि ॥ हे सक्ष! अभिभवनशील! शत्रूणां अग्ने! । औणादिकः सहेस्सप्रत्ययः । इदं देवयजनं पश्य अनुजानीहि विधर्तः! विविधं धारयितः! सर्वस्य वायो! त्वमपि इदं पश्य । हे नाक! सुखैकस्थान! आदित्य! त्वमपि हदं पश्य यथेयं देवयजनभूमिः रमतिः रमन्तेऽस्यां देवपितृमनुष्या इति रमतिः । रमेरतिप्रत्ययः । पनिष्ठा च यथा भवति तथा यूयं पश्यत । पनायतिर्व्यवहारकर्मा च असुन्नन्तान्मत्वर्थीयः, तत इष्ठनि विन्मतोर्लुक्, &amp;lsquo;टेः&amp;rsquo; इति टिलोपः । ऋतं यज्ञः तच्च वर्षिष्ठं वृद्धतमं यथा भवति तथा पश्यत । &amp;lsquo;प्रियस्थिर&amp;rsquo; इत्यादिना वृद्धस्य वर्षादेशः । यानि चान्यानि प्राग्वंशसदोहविर्धानोत्तरवेदिप्रभृतीनि अमृता आहुः अमृतत्वहेतून्वा यान्याहुः तान्यपि वर्षिष्ठानि भवन्तु युष्मद्दृष्ट्या । सूर्यश्चायं वरिष्ठः उरुतमः । तेनैव सूत्रेण वरादेशः । अक्षभिः अक्षस्थानीयैः रश्मिभिः &amp;lsquo;छन्दस्यपि दृश्यते&amp;rsquo; इत्यनङ् । विभाति विविधं भाति यथा यागद्वारेण तथा पश्यत । द्यावापृथिव्यौ च यथा तमेव भान्तमनु भातः देवपुत्त्रे देवाः पुत्त्रस्थानीयाः ययोः, तथा पश्यतेति ॥ 2क्षौममादत्ते - दीक्षाऽसीत्यादि यजुः ॥ हे क्षौम!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/8/</guid>
      <description>1पशोरुपाकृतस्य वाशनादिषु होमः । तत्र सर्वस्यादौ - यदस्य पारे इति ॥ ततः &amp;lsquo;यस्माद्भीषा&amp;rsquo; इत्यादयो नैमित्तिकविशेषाः मध्ये भवन्ति । ततः &amp;lsquo;य इदमकः&amp;rsquo; इति सर्वत्रान्ते भवति । तत्र प्रथमास्तिस्रोऽनुष्टुभः । &amp;lsquo;उदस्र&amp;rsquo; इति त्रिष्टुप् । ततः &amp;lsquo;यस्मात्&amp;rsquo; इत पङ्क्तिः चतुष्पदा । प्रथमः पादो विवृद्धः । वेपनपलायनसंज्ञानेषु तिस्रोऽनुष्टुभ एके । &amp;lsquo;य इदमकः&amp;rsquo; इति प्रथमं यजुरेके । तत्र &amp;lsquo;यदस्य पार&amp;rsquo; इति व्याख्याता &amp;lsquo;समितम्&amp;rsquo; इत्यत्र ॥ 2यस्मादित्यादिः वाशने शब्दने होमः ॥ हे पशो! यस्मात् दुःखात् कारणात् त्वं भीषा भीत्या इत्थम्भूतस्सन् अवाशिष्ठाः वाशितमकृथाः । वाशृ शब्दे, दैवादिकः लुङ्यडागमः । तस्माद्धेतोः अस्माकं अभयं कृधि भयं माकृथा इति यावत् । यद्बा - भयहेतोः मरणाद्भीतः त्वं अवाशिष्ठाः, तत एव मरणादस्माकं यथा भयं न भवति तथा कुरु । किञ्च - प्रजाभ्यः सर्वाभ्योऽपि स्वस्यै परस्यै च मृड सुखय । कर्मणसंप्रदानत्वाच्चतुर्थी । रुद्राय च युष्माकं स्वामिने मीढुषे सेक्त्रे युष्मान् उत्पादितवते नमः स प्रसन्नो भवत्विति । &amp;lsquo;मीढ्वान्&amp;rsquo; इति मिहेर्निपात्यते ॥ 3अथ यस्मादिति निषदने शयने ॥ न्यषदः निषण्णवानसि । ऌदित्वादङ् । समानमन्यत् ॥ 4उदुस्रेति निपातने मैत्रावरुणेनोत्थापयति ॥ हे उस्र!</description>
    </item>
    
    <item>
      <title></title>
      <link>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/brAhmaNam/bhaTTa-bhAskara-bhAShyam/3/7/9/</guid>
      <description>1उपांशोरभिषवमन्त्रः - अनागस इति पङ्क्तिः ॥ हे सोम! वयमनागसः अनपराधाः । तवापराधः, अस्माकं नापराधः, यस्मात् वयं इन्द्रेण प्रेषिताः त्वां उपेम । उपसर्गसामर्थ्यात् क्रियाविशेषलाभः । अत एव वाय्वादयोऽपि तवांशभुवः रसांशस्य भावयितारो भवन्तु । अस्माकं साहाय्यकं प्रतिपद्यन्ताम् । भवतेः ण्यन्तात् क्विपि &amp;lsquo;बहुलमन्यत्रापि&amp;rsquo; इति णिलुक् ॥ 2खरे सन्नान् ग्राव्णोऽभिमृशति - आपां क्षया इति यजुषा ॥ हे ग्रावाणः अपां क्षयाः उदकस्य गृहभूताः यागद्वारेण वृष्टिहेतुत्वात् । ऋतस्य यज्ञस्य गर्भाः प्रधानसाधनभूताः । भुवनस्य भूतजातस्य गोपाः गोपायितारः । श्येनाः शंसनीयाः क्षिप्रकारिणः । अतिथयः अतिथिवत् सर्वस्य प्रियाः । अत्र &amp;lsquo;सुबामन्त्रिते&amp;rsquo; इति पराङ्गवद्भावात् अपां क्षया इत्यादेः षष्ठ्यामन्त्रितसमुदायस्यामन्त्रितस्वरः । तत्र पूर्वपूर्वामन्त्रितस्य अविद्यमानतया षाष्ठिकमाद्युदात्तत्वम् । सत्यपि सामानाधिकरण्ये विशेषपरत्वाभावात् निषेधाभावः । यद्वा - &amp;lsquo;विभाषितं विशेषवचने&amp;rsquo; इति अविद्यमानवत्त्वमेव । शंसनीयाः अतिथय इति विशेषवाचित्वात्तत्र निघात एव प्रवर्तते । पर्वतानां ककुभः प्रधानभूताः । पूर्ववत्स्वरः । न पातारः न पातयितारः । &amp;lsquo;न भ्राण्नपात्&amp;rsquo; इति नलोपाभावः । ईदृशाः यूयं प्रयुतः प्रकर्षेण मिश्रीभूताः सोमेन यूयं, वग्रुना श्रुतिसुखेन शब्देन इन्द्रं ह्वयत आह्वयत । किञ्च - घोषेण महता शब्देन अमीवान् रोगान् चातयत । किञ्च - युक्ता नियुक्ता अवहिता वा इह कर्मणि स्थ तस्मात् यज्ञमिमं वहत सम्यङ्निर्वर्तयत ॥ 3माध्यन्दिनीयाभिषवानन्तरं ग्राव्णोऽनुमोदते - देवा इति यजुषा ॥ एते ग्रावाण एव इन्दुः चन्द्रश्चेति देवाः इन्द्वादयः अवदिषुः वदन्ति । इन्दुः सोमः । यद्वा - देवाः व्यवहर्तारः ऋत्विजः यज्ञविदः । ते एवं अवादिषुः - ग्रावाण एव सोमः तदधीनत्वात् अभिषवस्य । स एव अभिषुत्यः सोमः इन्द्रः तदधीनस्थितित्वात् तस्य । इन्द्रश्च सर्वलोकस्थितिहेतुरिति । अतः तं इन्द्रं परमस्याः परावतः महतो दूरात् द्युलोकतः आऽचुच्यवुः आच्यावयन्ति आगमयन्ति ग्रावाणः निजेन शब्देन । &amp;lsquo;उपसर्गाच्छन्दसि&amp;rsquo; इति वतिः च्यवतेरन्तर्भावितण्यर्थात् छान्दसे लुङि, &amp;lsquo;बहुलं छन्दसि&amp;rsquo; इति शपः श्लुः । &amp;lsquo;जुसि च&amp;rsquo; इति गुणः । परस्मैपदम् । किञ्च - अस्मात् सधस्थात् सहस्थानं सधस्थः पृथिवी, ततश्च आचुच्यवुरित्येव । उरोः विस्तीर्णात् अन्तरिक्षाच्च इन्द्र आऽचुच्यवुः ग्रावाणः । त इमे सुभूतं शोभनजन्मानं सोमं आऽसुषवुः इन्द्रार्थम् । पूर्ववद्गुणः । मम च तेनैव हेतुना ब्रह्मवर्चसं आऽसुषवुः अनुजानन्तु यज्ञद्वारेण । समरे शत्रुकलहे च रक्षांसि अवधिषुः ध्नन्तु । अपि च ब्रह्मज्यस्य ब्राह्मणानां मन्त्राणां वा जेतुः दुरात्मनः रक्षःपतेरपि अपहतं अपहतिरस्तु । भावे निष्ठा । बलं वा तस्य अपहतमस्तु । ज्या वयोहानौ, &amp;lsquo;आतोऽनुपसर्गे कः&amp;rsquo; ॥ 4दधि श्रीणाति - वाक्च त्वेति यजुषा ॥ वाक्च मनश्च त्वां श्रीणीतां सेवतां, पचेतां वा यागसाघनभावेन नित्यसहभूते त्वयि वर्तेतामित्यर्थः । एवं सर्वत्र । दक्षः उत्साहः । ओजः दीप्तिः । सहः अभिभवितृत्वम् । शृतोऽसि पक्वोऽसि स्वभावत एव कर्मसु च शतंकृतः निर्वर्तितशोभनपाकः । &amp;lsquo;यश्शृतस्स सदेवः&amp;rsquo; इति दर्शनात् । हे दधिपदार्थ!</description>
    </item>
    
  </channel>
</rss>