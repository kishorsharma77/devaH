

  
1अथाध्वर्युः अश्वाभिमुखस्तिष्ठन् अनुदिशं अश्वं प्रोक्षति - प्रजापतये त्वेत्यादिभिः ॥ देवानां मध्ये प्रजापतिः अन्नादः वीर्यावांश्च तस्मादनेन प्रोक्षणेन अन्नादनसामर्थ्यं वीर्यं च अस्मिन् अश्वे दधाति । तस्मात् पशूनां मध्ये अश्वोऽन्नादः वीर्यावत्तमश्च । 'अन्येषामपि' इति दीर्घत्वम् । एवं देगन्तरेषु योज्यम् ॥
2ओजिष्ठौ बलिष्ठाविति ॥ ओजस्वितमौ बलवत्तमौ च । 'विन्मतोर्लुक्' इति इष्ठनि लोपे 'टेः' इति टिलोपः ॥
3-4आशुः शीघ्रः सारसारितमः अतिशयेन सारिः उत्कर्षगामी ॥
5अपचिततमाः पूजिततमाः ॥
6त्विषिमन्तः दीप्तिमन्तः । हरस्विनः प्रकाशवन्तः ॥
7दिवे त्वेत्यादिना शेषावयवप्रोक्षणम् ॥
8ब्रह्मवादिन इति ॥ अन्वायत्ताः अन्ववस्थिताः सर्वाः देवताः अश्वे, तस्मात् अन्याभ्योऽपि प्रजापतिव्यतिरिक्ताभ्योऽपि प्रोक्ष्यतेऽश्वः । 'श्वीदितो निष्ठायाम्' इतीट्प्रतिषेधः । के पुनरश्वे सर्वा देवताः अन्वाहिता इत्याह - तं यदिति । विश्वेभ्यस्त्वा भूतेभ्य इति प्रोक्षेत् । तेन सर्वा देवताः अश्वे अन्वायातयति, तस्माद्बूमो अश्वे सर्वा देवता अन्वायत्ता इति ॥
इति तैत्तिरीयब्राह्मणे तृतीये अष्टमे अश्वमेधे सप्तमोऽनुवाकः ॥  
