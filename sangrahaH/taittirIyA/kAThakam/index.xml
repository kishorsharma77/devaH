<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;काठकम् on संस्कारे विश्वासटिप्पणयः</title>
    <link>https://vvasuki.github.io/saMskAra/sangrahaH/taittirIyA/kAThakam/</link>
    <description>Recent content in &#43;काठकम् on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/saMskAra/sangrahaH/taittirIyA/kAThakam/index.xml" rel="self" type="application/rss+xml" />
    
    
    <item>
      <title>जगतो वेदमूलता</title>
      <link>https://vvasuki.github.io/saMskAra/sangrahaH/taittirIyA/kAThakam/jagad-veda-mUlatA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/kAThakam/jagad-veda-mUlatA/</guid>
      <description>सायणो ऽत्र।
ऋ॒चां प्राची॑ मह॒ती दिगु॑च्यते ।
दक्षि॑णामाहु॒र् यजु॑षाम् अपा॒राम् ।
अथ॑र्वणा॒म् अङ्गि॑रसां प्र॒तीची॑ ।
साम्ना॒मुदी॑ची मह॒ती दिगु॑च्यते ।
ऋ॒ग्भिः पू॑र्वा॒ह्णे दि॒वि +++(सूर्य)+++दे॒व ई॑यते ।
यु॒जु॒र्वे॒दे ति॑ष्ठति॒ मध्ये॒ अह्नः॑ ।
सा॒म॒वे॒देना॑स्तम॒ये मही॑यते ।
वेदै॒रशू॑न्यस् त्रि॒भिरे॑ति॒ सूर्यः॑ ।
ऋ॒ग्भ्यो जा॒ताꣳ स॑र्व॒शो मूर्ति॑माहुः ।
सर्वा॒ गति॑र्याजु॒षी है॒व शश्व॑त् ।।
सर्व॒न् तेज॑स् सामरू॒प्यꣳ ह॑ शश्वत् ।
सर्वꣳ॑ हे॒दं ब्रह्म॑णा+++(=वेदेन!)+++ है॒व सृ॒ष्टम् ।
ऋ॒ग्भ्यो जा॒तव्ँ वैश्य॒व्ँ वर्ण॑माहुः ।
य॒जु॒र्वे॒दङ् क्ष॑त्रि॒यस्या॑हु॒र् योनि॑म् ।
सा॒म॒वे॒दो ब्रा॑ह्म॒णानां॒ प्रसू॑तिः ।</description>
    </item>
    
    <item>
      <title>वरः</title>
      <link>https://vvasuki.github.io/saMskAra/sangrahaH/taittirIyA/kAThakam/vara-prashaMsA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/kAThakam/vara-prashaMsA/</guid>
      <description>वरो॒+++(=महार्हो गौरिव)+++ दक्षि॑णा। वरे॑णै॒व वर२ꣳ॑+++(=श्रेष्ठं)+++ स्पृणोति+++(=प्रीणाति)+++।
आ॒त्मा हि वरः॑ +++(अत आत्मैव दत्तः)+++ ।</description>
    </item>
    
    <item>
      <title>विश्वसृजाख्यानम्</title>
      <link>https://vvasuki.github.io/saMskAra/sangrahaH/taittirIyA/kAThakam/vishvasRj-AkhyAna/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/kAThakam/vishvasRj-AkhyAna/</guid>
      <description>सायणो ऽत्र।
यज्ञः आ॒द॒र्॒शम्+++(=आदर्शनीयम्)+++ अ॒ग्निञ् चि॑न्वा॒नाः ।
पूर्वे॑ विश्व॒सृजो॒ऽमृताः॑ ।
श॒तव्ँ व॑र्षसह॒स्राणि॑ ।
दी॒क्षि॒तास् स॒त्त्रमा॑सत ।। 50 ।।
तप॑ आसीद्गृ॒ हप॑तिः ।
ब्रह्म॑ ब्र॒ह्मा ऽभ॑वत्स्व॒यम् ।
स॒त्यꣳ ह॒ होतै॑षा॒म् आसी॑त् ।
यद्वि॑श्व॒सृज॒ आस॑त ।
अ॒मृत॑मेभ्य॒ उद॑गायत् ।
स॒हस्रं॑ परिवत्स॒रान् ।
भू॒तꣳ ह॑ प्रस्तो॒तैषा॒मासी॑त् ।
भ॒वि॒ष्यत्प्रति॑ चाहरत् ।
प्रा॒णो अ॑ध्व॒र्युर् अ॑भवत् ।
इ॒दꣳ सर्व॒ꣳ॒ सिषा॑सताम्+++(=आन्तं चिकीर्षताम्)+++ ।। 51 ।।
अ॒पा॒नो +++(प्रयोग)+++वि॒द्वान् आ॒वृतः॑ ।
प्रति॒ +++(प्रतिस्थाता भूत्वा)+++ प्राति॑ष्ठदध्व॒रे ।
आ॒र्त॒वा उ॑पगा॒तारः॑ ।</description>
    </item>
    
    <item>
      <title>१</title>
      <link>https://vvasuki.github.io/saMskAra/sangrahaH/taittirIyA/kAThakam/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/kAThakam/1/</guid>
      <description>1.1 सं॒ज्ञान॑व्विँ॒ज्ञानं॑ प्र॒ज्ञान॑ञ्जा॒नद॑भिजा॒नत् । स॒ङ्कल्प॑मानं प्र॒कल्प॑मानमुप॒कल्प॑मान॒मुप॑कॢप्तङ्कॢ॒प्तम् । श्रेयो॒ वसी॑य आ॒यथ्सम्भू॑तम्भू॒तम् । चि॒त्र के॒तु प्र॒भाना॒भान्थ्स॒म्भान् । ज्योति॑ष्मा॒॒स्तेज॑स्वाना॒तप॒॒ स्तप॑न्नभि॒तपन्न्॑ । रो॒च॒नो रोच॑मानश्शोभ॒नश्शोभ॑मान क॒ल्याणः॑ । दऱ्शा॑ दृ॒ष्टा द॑ऱ्श॒ता वि॒श्वरू॑पा सुदऱ्श॒ना । आ॒प्याय॑माना॒प्याय॑माना॒प्याया॑ सू॒नृतेरा । आ॒पूर्य॑माणा॒ पूर्य॑माणा पू॒रय॑न्ती पू॒र्णा पौर्णमा॒सी । दा॒ता प्र॑दा॒ताऽऽन॒न्दो मोद॑ प्रमो॒दः ।। 1 ।।
1.2 आ॒वे॒शय॑न्निवे॒शयन्थ्स॒व्वेँश॑न॒स्सशान्तश्शा॒न्तः । आ॒भव॑न्प्र॒भवन्थ्स॒म्भव॒न्थ्सम्भू॑तो भू॒तः । प्रस्तु॑तं॒ विष्टु॑त॒॒ सस्तु॑तङ्क॒ल्याण॑व्विँ॒श्वरू॑पम् । शु॒क्रम॒मृत॑न्तेज॒स्वि तेज॒स्समि॑द्धम् । अ॒रु॒णम्भा॑नु॒मन्मरी॑चिमदभि॒तप॒त्तप॑स्वत् । स॒वि॒ता प्र॑सवि॒ता दी॒प्तो दी॒पय॒न्दीप्य॑मानः । ज्वल॑ञ्ज्वलि॒ता तप॑न्वि॒तपन्थ्स॒न्तपन्न्॑ । रो॒च॒नो रोच॑मानश्शु॒म्भूश्शुम्भ॑मानो वा॒मः । सु॒ता सु॑न्व॒ती प्रसु॑ता सू॒यमा॑नाऽभिषू॒यमा॑णा । पीती प्र॒पा सं॒पा तृप्ति॑स्त॒र्पय॑न्ती ।। 2 ।।</description>
    </item>
    
    <item>
      <title>२</title>
      <link>https://vvasuki.github.io/saMskAra/sangrahaH/taittirIyA/kAThakam/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/kAThakam/2/</guid>
      <description>1.1 लो॒को॑ऽसि स्व॒र्गो॑ऽसि । अ॒न॒न्तोऽस्यपा॒रो॑ऽसि । अख्षि॑तोऽस्यख्ष॒य्यो॑ऽसि । तप॑सः प्रति॒ष्ठा । त्वयी॒दम॒न्तः । विश्व॑य्यँ॒ख्षव्विँश्व॑म्भू॒तव्विँश्व॑ सुभू॒तम् । विश्व॑स्य भ॒र्ता विश्व॑स्य जनयि॒ता । तन्त्वोप॑दधे काम॒दुघ॒मख्षि॑तम् । प्र॒जाप॑तिस्त्वा सादयतु । तया॑ दे॒वत॑याऽङ्गिर॒स्वद्ध्रु॒वा सी॑द ।। 1 ।।
1.2 तपो॑ऽसि लो॒के श्रि॒तम् । तेज॑सः प्रति॒ष्ठा । त्वयी॒दम॒न्तः । विश्व॑य्यँ॒ख्षव्विँश्व॑म्भू॒तव्विँश्व॑ सुभू॒तम् । विश्व॑स्य भ॒र्तृ विश्व॑स्य जनयि॒तृ । तत्त्वोप॑दधे काम॒दुघ॒मख्षि॑तम् । प्र॒जाप॑तिस्त्वा सादयतु । तया॑ दे॒वत॑याऽङ्गिर॒स्वद्ध्रु॒वा सी॑द ।। 2 ।।
1.3 तेजो॑ऽसि॒ तप॑सि श्रि॒तम् । स॒मु॒द्रस्य॑ प्रति॒ष्ठा । त्वयी॒दम॒न्तः । विश्व॑य्यँ॒ख्षव्विँश्व॑म्भू॒तव्विँश्व॑ सुभू॒तम् । विश्व॑स्य भ॒र्तृ विश्व॑स्य जनयि॒तृ । तत्त्वोप॑दधे काम॒दुघ॒मख्षि॑तम् । प्र॒जाप॑तिस्त्वा सादयतु । तया॑ दे॒वत॑याऽङ्गिर॒स्वद्ध्रु॒वा सी॑द ।। 3 ।।</description>
    </item>
    
    <item>
      <title>३</title>
      <link>https://vvasuki.github.io/saMskAra/sangrahaH/taittirIyA/kAThakam/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/kAThakam/3/</guid>
      <description>1.1 तुभ्यं॒ ता अ॑ङ्गिरस्तमा॒श्याम॒ तं काम॑मग्ने । आशा॑नां त्वा॒ विश्वा॒ आशाः॑ । अनु॑ नो॒ऽद्यानु॑मति॒रन्विद॑नुमते॒ त्वम् । कामो॑ भू॒तस्य॒ काम॒स्तदग्रे । ब्रह्म॑ जज्ञा॒नं पि॒ता वि॒राजाम् । य॒ज्ञो रा॒यो॑ऽयं य॒ज्ञः । आपो॑ भ॒द्रा आदित्प॑श्यामि । तुभ्यं॑ भरन्ति॒ यो दे॒ह्यः । पूर्वं॑ देवा॒ अप॑रेण प्राणापा॒नौ । ह॒व्य॒वाह॒॒ स्वि॑ष्टम् ।। 1
2.1 दे॒वेभ्यो॒ वै स्व॒र्गो लो॒कस्ति॒रो॑ऽभवत् । ते प्र॒जाप॑तिमब्रुवन्न् । प्रजा॑पते स्व॒र्गो वै नो॑ लो॒कस्ति॒रो॑ऽभूत् । तमन्वि॒च्छेति॑ । तं य॑ज्ञक्र॒तुभि॒रन्वैच्छत् । तं य॑ज्ञक्र॒तुभि॒र्नान्व॑विन्दत् । तमिष्टि॑भि॒रन्वैच्छत् । तमिष्टि॑भि॒रन्व॑विन्दत् । तदिष्टी॑नामिष्टि॒त्वम् । एष्ट॑यो ह॒ वै नाम॑ । ता इष्ट॑य॒ इत्याच॑ख्षते प॒रोक्षे॑ण । प॒रोक्ष॑प्रिया इव॒ हि दे॒वाः ।। 2</description>
    </item>
    
  </channel>
</rss>