---
title: ३ सत्रजातनिरूपणम्
unicode_script: devanagari
---
- विश्वेदेवा ऋषयः

## द्वादशरात्रस्य दशरात्रे दशमाहविधिः
+++(प्रायणीयोदयनीयौ विना दशाहत्वम् । तत्र दशममहः अविवाक्यम् इत्य् आचर्यते।)+++  

### जवः पापनाशश्च
प्र॒जवँ॒व् वा ए॒तेन॑ यन्ति॒, यद् द॑श॒मम् अहः॑।  
+++(यतः - )+++ पापाव॒हीयँ॒व्+++(=पापावहतिर्)+++ वा ए॒तेन॑ भवन्ति॒ , यद् द॑श॒मम् अहः॑ ।  

### अविवाक्यता
यो वै प्र॒जवँ॑य् य॒ताम् +++(मध्ये)+++ अप॑थेन प्रति॒पद्य॑ते॒ ,  
यस् स्था॒णुꣳ हन्ति॒+++(→गच्छति)+++ ,
यो भ्रेष॒न्+++(=निपतन्)+++ न्य्+एति॒ स ही॑यते । 

+++(एवम् अस्मिन्नपि कर्मणि - )+++ यो वै द॑श॒मे ऽह॑न्न् अविवा॒क्य +++(स्मृतिविनाशादिना)+++ उ॑पह॒न्यते॒ , स ही॑यते ।  
तस्मै॒ य उप॑हताय॒ व्याह॒+++(=विरुद्धमाह)+++, तम् ए॒वान्वा॒रभ्य॒ +++(हीयमानः)+++ सम॑श्नुते +++(सिद्धिम्)+++। अथ॒ यो व्याह॒ स ही॑यते [1]।  
तस्मा᳚द् दश॒मेऽह॑न्न् अविवा॒क्य उप॑हताय॒ न व्युच्यम्᳚ ।

#### दोषवारणम्
+++(अविवाक्यतायाः खलु यज्ञफले दोषो भवेद् इति शङ्कायाम्,)+++  
अथो॒ खल्वा॑हुर् -
य॒ज्ञस्य॒ वै समृ॑द्धेन दे॒वास् सु॑व॒र्गँल् लो॒कम् आ॑यन्‌ ,
य॒ज्ञस्य॒ व्यृ॑द्धे॒नासु॑रा॒न् परा॑भावय॒न्न् इति॑ ।  
यत् खलु॒ वै य॒ज्ञस्य॒ समृ॑द्ध॒न् , तद् यज॑मानस्य॒, यद् व्यृ॑द्ध॒न् तद् भ्रातृ॑व्यस्य ।  
स यो वै द॑श॒मे ऽह॑न्न् अविवा॒क्य +++(स्मृतिभ्रंशादिना)+++ उ॑पह॒न्यते᳚, स ए॒वाति॑ रेचयति +++(=शेषयति [यज्ञांशम्])+++ ।  
+++(तेन भ्रातृव्यः पुष्ट्टस् स्यात् - अतो वक्तव्यम् एव।)+++
ते ये बाह्या॑ दृशी॒कवः॒+++(=प्रेक्षकाः)+++ स्युः, ते वि ब्रू॑युः।  
यदि॒ तत्र॒ न वि॒न्देयु॑र् +++(स्खलितज्ञातॄन्)+++, अन्तस् सद॒साद् +++(ऋत्विग्भिर्)+++ व्युच्य᳚म् ।  
यदि॒ तत्र॒ न वि॒न्देयु॑र्, गृ॒हप॑तिना॒+++(=मुख्ययजमानेन)+++ व्युच्य᳚म् ।  
तद् व्युच्य॑मे॒व ।

### सर्पराज्ञीवचनम्
अथ॒ वा ए॒तथ् स॑र्परा॒ज्ञिया॑+++(ज्ञ्याः)+++ +++('भूमिर्भूम्ना' इत्यादिभिः)+++ ऋ॒ग्भिस् स्तु॑वन्ति +++(तस्मिन्नहनि समाप्तिकाले)+++ ।  
इ॒यँव् वै +++(पृथिवी)+++ सर्प॑तो॒ राज्ञी᳚ ।  
यद् वा अ॒स्याङ् किञ्चार्च॑न्ति॒ ,  
यद् +++(तामेव)+++ आ॑नृ॒चुस्+++(=अर्चयन्ति)+++,  
तेने॒यꣳ स॑र्परा॒ज्ञी ।

ते यद् ए॒व किञ्च॑ वा॒चा ऽऽनृ॒चुर्+++(=अर्चयन्ति)+++  
यद् अ॒तो ऽध्य् अ॑र्चि॒तारः॑,  
तद् उ॒भय॑म् आ॒प्त्वा ऽव॒रुध्योत्ति॑ष्ठा॒मेति॑  
ताभि॒र् मन॑सा स्तुवते ।

न वा इ॒माम् अ॑श्वर॒थो नाश्व॑तरीर॒थस् स॒द्यᳶ पर्या᳚प्तुम् अर्हति ।  
मनो॒ वा इ॒माꣳ स॒द्यᳶ पर्या᳚प्तुम् अर्हति॒ ,  
मन॒ᳶ परि॑भवितुम् +++(तस्मान् मनसा स्तोतव्यमिति)+++ ।

### चतुर्होत्रवचनम्
अथ॒ +++(स्तोत्रान्ते शस्त्रारम्भे चतुर्होर्त्रं)+++ ब्रह्म॑ वदन्ति ।
परि॑मिता॒ वा ऋच॒ᳶ, परि॑मितानि॒ सामा॑नि॒, परि॑मितानि॒ यजू॒ꣳ॒ष्य्,  
+++(ब्रह्मणो)+++ अथै॒तस्यै॒वान्तो॒ नास्ति॑ ।
यद् ब्रह्म॒ तत् प्र॑तिगृण॒त आ च॑ख्षीत ।
स प्र॑तिग॒रः+++(=प्रतिवचनम् [शंसितुः प्रोत्साहनम् प्रति])+++ +++(न प्रतिगरो ऽन्य इति)+++॥ [4]

## द्वादशाह-याजन-निषेधः
ब्र॒ह्म॒वा॒दिनो॑ वदन्ति॒ -  
किन् द्वा॑दशा॒हस्य॑ प्रथ॒मेनाह्न॒र्त्विजाँ॒य् यज॑मानो वृङ्क्त॒ इति॑ ।   
तेज॑ इन्द्रि॒यम् इति॑  ।  

किन् द्वि॒तीये॒नेति॑ । प्रा॒णान् अ॒न्नाद्य॒म्+++(=अन्नस्यादनं)+++ इति॑ ।  
किन् तृ॒तीये॒नेति॑ । त्रीन् इ॒माँल् लो॒कान् इति॑ ।  
किञ् च॑तु॒र्थेनेति॑ । चतु॑ष्पदᳶ प॒शून् इति॑ ।  
किम् प॑ञ्च॒मेनेति॑ । पञ्चा᳚ख्षराम् प॒ङ्क्तिम् इति॑ ।  
किꣳ ष॒ष्ठेनेति॑ । षड् ऋ॒तून् इति॑ ।  
किꣳ स॑प्त॒मेनेति॑ । स॒प्तप॑दा॒ꣳ॒ शक्व॑री॒म् इति॑ [5] ।  
किम् अ॑ष्ट॒मेनेति॑ । अ॒ष्टाख्ष॑राङ् गाय॒त्रीम् इति॑ ।  
किन् न॑व॒मेनेति॑ । त्रि॒वृत॒ꣵ॒ स्तोम॒म् इति॑ ।  
किन् द॑श॒मेनेति॑ । दशा᳚ख्षराँव् वि॒राज॒म् इति॑ ।  
किम् ए॑काद॒शेनेति॑ । एका॑दशाख्षरान् त्रि॒ष्टुभ॒म् इति॑ ।  
किन् द्वा॑द॒शेनेति॑ । द्वाद॑शाख्षरा॒ञ् जग॑ती॒म् इति॑ ।  
ए॒ताव॒द् वा अ॑स्ति॒ याव॑द् ए॒तत् ।
याव॑द् ए॒वास्ति॒ तद् ए॑षाँव् वृङ्क्ते ॥ [6]

## त्रयोदश-रात्रविधिः
### परिचयः
विश्वेदेवा ऋषयः।  
अथ द्वौ त्रयोदशरात्रौ ।  
तत्रायं प्रथमः अतिरात्रः, पृष्ठ्यष् षडहस् (त्रिवृद् अग्निष्टोमः, पञ्चदश उक्थ्यः, सप्तदश उक्थ्यः, २१ षोडशी, २७ उक्थ्यः, ३३ उक्थ्यः), सर्व-स्तोमो ऽतिरात्रश्, चत्वारश् छन्दोमा +++(येषु छन्दोमास् स्तोमा उच्यन्ते)+++, अतिरात्रश् चेति । इमम् अधिकृत्योच्यते।


### विधिः
ए॒ष वा आ॒प्तो द्वा॑दशा॒हो यत् त्र॑योदश-रा॒त्रः ।  
स॑मा॒नꣵ ह्य् ए॑तद् अह॒र् यत् प्रा॑य॒णीय॑श् चोदय॒नीय॑श्च +++(अतिरात्रद्वयम्)+++।  
त्र्य्-अ॑तिरात्रो भवति। त्रय॑ इ॒मे लो॒काः। ए॒षाँल् लो॒काना॒म् आप्त्यै᳚ +++(तत् तथा)+++।
प्रा॒णो वै प्र॑थ॒मो॑ऽतिरा॒त्रो, व्या॒नो द्वि॒तीयो॑, ऽपा॒नस्तृ॒तीयः॑।
प्रा॒णा॒पा॒नो॒दा॒नेष्व् ए॒वान्नाद्ये॒ प्रति॑ तिष्ठन्ति ।  
सर्व॒म् आयु॑र् यन्ति॒, य ए॒वँव् वि॒द्वाꣳ॑सस् त्रयोदश-रा॒त्रम् आस॑ते ।

तदा॑हुर् -  
वाग् वा ए॒षा वित॑ता यद् द्वा॑दशा॒हः [7] ।  
ताँव् विच्छि॑न्द्यु॒र् , यन्-मध्ये॑ ऽतिरा॒त्रङ् कु॒र्युर् - उ॑प॒दासु॑का+++(=क्षयशीला)+++ गृ॒हप॑ते॒र् वाख् स्या॑त् ।  
उपरि॑ष्टाच् +++(चतुर्णां)+++ छन्दो॒माना᳚म् +++(अविवाक्येन सह)+++ महाव्र॒तङ् +++(अतिरात्रं)+++ कु॑र्वन्ति॒,  
+++(येन)+++ सन्त॑ताम् ए॒व वाच॒म् अव॑ रुन्धते, ऽनु॑पदासुका +++(च)+++ गृ॒हप॑ते॒र् वाग् भ॑वति ।  

प॒शवो॒ वै छ॑न्दो॒मा, अन्न॑म् महाव्र॒तम् ।  
यदु॒परि॑ष्टाच् छन्दो॒माना᳚म् महाव्र॒तङ् कु॒र्वन्ति॑ , प॒शुषु॑ चै॒वान्नाद्ये॑ च॒ प्रति॑ तिष्ठन्ति ॥ [8]

## चतुर्दशरात्रयोः विधिः
### फलम्
आ॒दि॒त्या अ॑कामयन्त -
"उ॒भयो᳚र् लो॒कयोर्॑ ऋध्नुया॒म"+ इति॑ ।  
त ए॒तञ् च॑तुर्दश-रा॒त्रम् अ॑पश्यन् ।  
तम् आह॑रन् । तेना॑यजन्त ।  
ततो॒ वै त उ॒भयो᳚र् लो॒कयो॑र् आर्ध्नुवन्न् - अ॒स्मिꣵश् चा॒मुष्मिꣵ॑श्च ।  

य ए॒वँव् वि॒द्वाꣳस॑श् चतुर्दश-रा॒त्रम् आस॑ते,
उ॒भयो॑र् ए॒व लो॒कयोर्॑ ऋध्नुवन्ति - अ॒स्मिꣵश् चा॒मुष्मिꣵ॑श् च।  
चतुर्दशरा॒त्रो भ॑वति ।  
स॒प्त ग्रा॒म्या ओष॑धयस्, स॒प्तार॒ण्याः। उ॒भयी॑षा॒म् अव॑रुद्ध्यै ।

### विधिः
+++(क्रमः - अतिरात्रः, (त्रिवृद् अग्निष्टोमः, पञ्चदश उक्थ्यः, सप्तदश उक्थ्यः, २१ षोडशी, २७ उक्थ्यः, ३३ उक्थ्यः) = षडहः, तस्य षडहस्य विपरीतम्, अतिरात्रः।)+++

यत् प॑रा॒चीना॑नि+++(=ऊर्ध्वमुखानि)+++ पृ॒ष्ठानि॒ +++(त्रिवृदादीनि त्रयस्त्रिंशान्तानि)+++ भव॑न्ति +अ॒मुम् ए॒व तैर् लो॒कम् अ॒भि ज॑यन्ति ।  
यत् प्र॑ती॒चीना॑नि+++(=प्रत्यङ्मुखानि)+++ पृ॒ष्ठानि॒ +++(त्रयस्त्रिंशादीनि त्रिवृदन्तानि)+++ भव॑न्ति + इ॒मम् ए॒व तैर् लो॒कम् अ॒भि ज॑यन्ति ।

त्रयस्त्रि॒ꣳ॒शौ +++(दिनानां)+++ म॑ध्य॒तस् +++(सप्तमाष्टमयोः)+++ स्तोमौ॑ भवतः।
साम्रा᳚ज्यम् ए॒व ग॑च्छन्ति +++(मध्ये समृद्धत्वात्)+++।  

अ॒धि॒रा॒जौ +++(अतिरात्ररूपेण?)+++  भ॑वतः। अ॒धि॒रा॒जा ए॒व स॑मा॒नाना᳚म् भवन्ति ।  
अ॒ति॒रा॒त्राव् अ॒भितो॑ भवत॒ᳶ परि॑गृहीत्यै ॥ [10]

## अन्यश् चतुर्दशरात्रः
### परिचयः
अत्रेयमहःकॢप्तिः - अतिरात्रः, त्र्यहः - (ज्योतिर्, गौर्, आयुः), पृष्ठ्यष्षडहः, त्र्यहः - (आयुर्, गौर्, ज्योतिर्), अतिरात्र इति ।

### फलम्
प्र॒जाप॑तिस् सुव॒र्गँल् लो॒कम् ऐ᳚त् ।  
तन् दे॒वा अन्वा॑यन् ।  
तान् आ॑दि॒त्याश् च॑ प॒शव॒श् चान्वा॑यन् ।

ते दे॒वा अ॑ब्रुव॒न्-
यान् प॒शून् उ॒पाजी॑विष्म॒ त इ॒मे᳚ ऽन्वाग्म॒न्न् इति॑ ।  
तेभ्य॑ ए॒तञ् च॑तुर्दशरा॒त्रम् प्रत्यौ॑हन्+++(=प्रत्यवहन्)+++ ।  
+++(पृष्ठानन्तरं भूयोपि तत्रैव त्रिरात्रे प्रत्यवरोहणं प्रत्यूहः ।)+++

त आ॑दि॒त्याᳶ पृ॒ष्ठैस् सु॑व॒र्गँल् लो॒कम् आरो॑हन् , त्र्य॒हाभ्या॑म् अ॒स्मिल्ँ लो॒के प॒शून् प्रत्यौ॑हन् ।  
पृ॒ष्ठैर् आ॑दि॒त्या अ॒मुष्मिँ॑ल् लो॒क आर्ध्नु॑वन् , त्र्य॒हाभ्या॑म् अ॒स्मिन् लो॒के प॒शवः॑ । [11] ।

य ए॒वँव् वि॒द्वाꣳस॑श् चतुर्दश-रा॒त्रम् आस॑त ,
उ॒भयो॑र् ए॒व लो॒कयोर्॑ ऋध्नुवन्त्य्- अ॒स्मिꣵश् चा॒मुष्मिꣵ॑श्च ।  
पृ॒ष्ठैर् ए॒वामुष्मिँ॑ल् लो॒क ऋ॑ध्नु॒वन्ति॑ ,
त्र्य॒हाभ्या॑म् अ॒स्मिल् लोँ॒के ।

### विधानम्
<div class="js_include" url="../aMshAH/jyotir_gaur_AyuH/"  newLevelForH1="3" includeTitle="false"> </div>  

इ॒मान् ए॒व लो॒कान् अ॒भ्यारो॑हन्ति ।  

<div class="js_include" url="../aMshAH/madhye_pRShThAni/"  newLevelForH1="3" includeTitle="false"> </div>  

<div class="js_include" url="../aMshAH/bRhad-rathantara-yAnam/"  newLevelForH1="3" includeTitle="false"> </div>  

<div class="js_include" url="../aMshAH/pratyaN_tryahaH/"  newLevelForH1="3" includeTitle="false"> </div>  

चतु॑र्दशै॒ताः ।  
तासाँ॒य् या दश॒ दशा᳚ख्षरा वि॒राड्। अन्नँ॑व् वि॒राड्। वि॒राजै॒वान्नाद्य॒म् अव॑ रुन्धते ।  
याश् चत॑स्र॒श् - चत॑स्रो॒ दिशो॑ दि॒ख्ष्वे॑व प्रति॑ तिष्ठन्ति ।  
अ॒ति॒रा॒त्राव् अ॒भितो॑ भवत॒ᳶ परि॑गृहीत्यै ॥ [13]

## पञ्चदशरात्रयोः विधिः
### परिचयः
पञ्चदशरात्रयोर् एकतरश् छन्दोमवान् - यथा ऽतिरात्रो, (ज्योतिर्, गौर्, आयुस्), द्वादशाहस्य दशाहान्य्, अतिरात्र इति ।  
एतदिदानीं विदधाति।

### फलम्
इन्द्रो॒ वै स॒दृङ् दे॒वता॑भिर् आसीत् ।  
स न व्या॒वृत॑म् अगच्छत् ।  
स प्र॒जाप॑ति॒म् उपा॑धावत् ।  
तस्मा॑ ए॒तम् प॑ञ्चदशरा॒त्रम् प्राय॑च्छत् ।  
तमाह॑रत् । तेना॑यजत ।  
ततो॒ वै सो᳚ ऽन्याभि॑र् दे॒वता॑भिर् व्या॒वृत॑म् अगच्छत् ।  
य ए॒वँव् वि॒द्वाꣳस॑ᳶ पञ्चदशरा॒त्रम् आस॑ते,  
व्या॒वृत॑म् ए॒व पा॒प्मना॒ भ्रातृ॑व्येण गच्छन्ति ।  

### विधानम्
<div class="js_include" url="../aMshAH/jyotir_gaur_AyuH/"  newLevelForH1="3" includeTitle="false"> </div>  
ए॒ष्वे॑व लो॒केषु॒ प्रति॑ तिष्ठ॒न्ति ।

<div class="js_include" url="../aMshAH/asatram_aChandomam/"  newLevelForH1="3" includeTitle="false"> </div>  

पञ्चदशरा॒त्रो भ॑वति, पञ्चद॒शो वज्रः॑।  
वज्र॑मे॒व भ्रातृ॑व्येभ्य॒ᳶ प्र ह॑रन्ति ।

अ॒ति॒रा॒त्राव॒भितो॑ भवतः ।
इन्द्रि॒यस्य॒ परि॑गृहीत्यै ॥ [15]  

## अन्यः पञ्चदशरात्रः
### परिचयः
पञ्चदशरात्रयोरेकतरः पृष्ठावृत्तिमान्। 

अत्रेयमहःकॢप्तिः - अतिरात्रः, त्र्यहः - (ज्योतिर्, गौर्, आयुः), पृष्ठ्यस् सप्ताहः??, त्र्यहः - (आयुर्, गौर्, ज्योतिर्), अतिरात्र इति।

### फलम्
इन्द्रो॒ वै शि॑थि॒ल इ॒वाप्र॑तिष्ठित आसीत् ।  
सोऽसु॑रेभ्योऽबिभेत् । स प्र॒जाप॑ति॒म् उपा॑धावत् ।

तस्मा॑ ए॒तम् प॑ञ्चदशरा॒त्रँव् वज्र॒म् प्राय॑च्छत् ।  
तेनासु॑रान् परा॒भाव्य॑ वि॒जित्य॒ श्रिय॑म् अगच्छत् ।

अ॒ग्नि॒ष्टुता॑+++(=सर्वाग्नेयस् त्रिवृद्-एकाहविशेषः)+++ पा॒प्मान॒न् निर॑दहत ।
प॒ञ्च॒द॒श॒रा॒त्रेणौजो॑ बल॑म् इन्द्रि॒यँव् वी॒र्य॑म् आ॒त्मन्न् अ॑धत्त ।  
य ए॒वँव् वि॒द्वाꣳस॑ᳶ पञ्चदशरा॒त्रम् आस॑ते,
भ्रातृ॑व्यान् ए॒व प॑रा॒भाव्य॑ वि॒जित्य॒ श्रिय॑ङ् गच्छन्ति ।  
अग्नि॒ष्टुता॑ पा॒प्मान॒न् निर्द॑हन्ते [16] ।
प॒ञ्च॒द॒श॒रा॒त्रेणौजो॒, बल॑म् इन्द्रि॒यँव् वी॒र्य॑म् आ॒त्मन् द॑धते ।  

ए॒ता ए॒व प॑श॒व्याः᳚ ।
पञ्च॑दश॒ वा अ॑र्धमा॒सस्य॒ रात्र॑यः ।
अ॒र्ध॒मा॒स॒शस् सँ॑व्वथ्स॒र आ᳚प्यते ।  
सँ॒व्व॒थ्स॒र॒म् प॒शवोऽनु॒ प्र जा॑यन्ते ।
तस्मा᳚त् पश॒व्याः।  

ए॒ता ए॒व सु॑व॒र्ग्याः᳚ ।  
पञ्च॑दश॒ वा अ॑र्धमा॒सस्य॒ रात्र॑यः । अ॒र्ध॒मा॒स॒शस् सँ॑व्वथ्स॒र आ᳚प्यते ।  
सँ॒व्व॒थ्स॒रस् सु॑व॒र्गो लो॒कः । तस्मा᳚थ् सुव॒र्ग्याः᳚ ।

### विधानम्
<div class="js_include" url="../aMshAH/jyotir_gaur_AyuH/"  newLevelForH1="3" includeTitle="false"> </div>  

इ॒मान् ए॒व लो॒कान॒भ्यारो॑हन्ति ।

<div class="js_include" url="../aMshAH/madhye_pRShThAni/"  newLevelForH1="3" includeTitle="false"> </div>  

<div class="js_include" url="../aMshAH/bRhad-rathantara-yAnam/"  newLevelForH1="3" includeTitle="false"> </div>  


<div class="js_include" url="../aMshAH/pratyaN_tryahaH/"  newLevelForH1="3" includeTitle="false"> </div>  

पञ्च॑दशै॒ताः।
तासाँ॒य् या दश॒ दशा᳚ख्षरा वि॒राड्। अन्नँ॑व् वि॒राड्। वि॒राजै॒वान्नाद्य॒म् अव॑ रुन्धते ।  
याᳶ पञ्च॒ पञ्च॒ दिशो॑ दि॒ख्ष्वे॑व प्रति॑ तिष्ठन्ति ।  
अ॒ति॒रा॒त्रा॒व॒भितो॑ भवत इन्द्रि॒यस्य॑ वी॒र्य॑स्य प्र॒जायै॑ पशू॒नाम् परि॑गृहीत्यै ॥ [19]

## सप्तदशरात्रविधिः
### परिचयः
छन्दोमवान् - यथा ऽतिरात्रो, पञ्चाहः, द्वादशाहस्य दशाहान्य् +++(??)+++, अतिरात्र इति ।  

### फलम्
प्र॒जाप॑तिर् अकामयत - "अन्ना॒दस् स्या॒म्" इति॑ ।  
स ए॒तꣳ स॑प्तदशरा॒त्रम् अ॑पश्यत् ।  
तम् आह॑रत् । तेना॑यजत । ततो॒ वै सो᳚ऽन्ना॒दो॑ऽभवत् ।  
य ए॒वँव् वि॒द्वाꣳस॑स् सप्तदशरा॒त्रम् आस॑ते, ऽन्ना॒दा ए॒व भ॑वन्ति ।

### विधानम्
पञ्चा॒हो भ॑वति ।  
+++(हेमन्त-शिशिरयोर् एकत्वात्‌‌)+++ पञ्च॒ वा ऋ॒तव॑स् सँव्वथ्स॒रः ।
ऋ॒तुष्व् ए॒व सँ॑व्वथ्स॒रे प्रति॑ तिष्ठ॒न्ति ।  
अथो॒ पञ्चा᳚ख्षरा प॒ङ्क्तिः ।
+++(पङ्क्तिप्रभवत्वाद्वा धानादिपञ्चकसाधनत्वाद्वा)+++ पाङ्क्तो॑ य॒ज्ञः । य॒ज्ञम् ए॒वाव॑ रुन्धते ।

<div class="js_include" url="../aMshAH/asatram_aChandomam/"  newLevelForH1="3" includeTitle="false"> </div>  

स॒प्त॒द॒श॒रा॒त्रो भ॑वति ।  
स॒प्त॒द॒शᳶ प्र॒जाप॑तिः ।
प्र॒जाप॑ते॒राप्त्यै ।  
अ॒ति॒रा॒त्राव॒भितो॑ भवतो॒ ,
ऽन्नाद्य॑स्य॒ परि॑गृहीत्यै ॥ [21]

## विंशतिरात्रविधिः
### परिचयः
अयं तावदहःक्रमः - अतिरात्रः, ज्योतिर्गौरायुरिति त्र्यहस् त्रिरभ्यस्तो, नवपृष्ठ्यष् षडहः, पुनरपि त्र्यहः - प्रतीचीन आयुर्गौर्ज्योतिर्, अतिरात्र इति ।

### फलम्
सा +++(दशाक्षरा)+++ वि॒राड् वि॒क्रम्या॑तिष्ठ॒द् - ब्रह्म॑णा दे॒वेष्व् अन्ने॒नासु॑रेषु ।  
ते दे॒वा अ॑कामयन्त -
उ॒भय॒ꣳ॒ सँव्-वृ॑ञ्जीमहि॒ ब्रह्म॒ चान्न॒ञ् चेति॑  ।

त ए॒ता विꣳ॑श॒तिꣳ रात्री॑रपश्यन् ।  
ततो॒ वै त उ॒भय॒ꣳ॒ सम॑वृञ्जत॒ , ब्रह्म॒ चान्न॑ञ्च।  
ब्र॒ह्म॒व॒र्च॒सिनो᳚ऽ॒न्ना॒दा अ॑भवन्‌ ।  

य ए॒वँव् वि॒द्वाꣳस॑ ए॒ता आस॑त ,
उ॒भय॑म् ए॒व सँव्वृ॑ञ्जते॒ ब्रह्म॒ चान्न॑ञ् च [22] ।  
ब्र॒ह्म॒व॒र्च॒सिनो᳚ ऽन्ना॒दा भ॑वन्ति ।

द्वे +++(दिनदशके)+++ वा ए॒ते वि॒राजौ᳚ ।  
तयो॑र् ए॒व नाना॒ प्रति॑ तिष्ठन्ति ।

वि॒ꣳ॒शो वै पुरु॑षो॒ , दश॒ हस्त्या॑ अ॒ङ्गुल॑यो॒, दश॒ पद्याः᳚  ।  
यावा॑न् ए॒व पुरु॑ष॒स् तम् आ॒प्त्वोत्ति॑ष्ठन्ति ।

### विधानम्

<div class="js_include" url="../aMshAH/jyotir_gaur_AyuH/"  newLevelForH1="3" includeTitle="false"> </div>  

इ॒मान् ए॒व लो॒कान॒भ्यारो॑हन्ति ।

अ॒भि॒पू॒र्वन् +++(तिस्रस्)+++ त्र्य॒हा भ॑वन्ति ।  
अ॒भि॒पू॒र्वमे॒व सु॑व॒र्गँल् लो॒कम॒भ्यारो॑हन्ति ।[23]  

<div class="js_include" url="../aMshAH/madhye_pRShThAni/"  newLevelForH1="3" includeTitle="false"> </div>  

<div class="js_include" url="../aMshAH/bRhad-rathantara-yAnam/"  newLevelForH1="3" includeTitle="false"> </div>  

<div class="js_include" url="../aMshAH/pratyaN_tryahaH/"  newLevelForH1="3" includeTitle="false"> </div>  
  
अ॒ति॒रा॒त्राव् अ॒भितो॑ भवतः ।  
ब्र॒ह्म॒व॒र्च॒सस्या॒न्नाद्य॑स्य परि॑गृहीत्यै ॥ [24]

## एकविंशतिरात्रविधिः
### परिचयः
- अतिरात्रः
- पृष्ठ्यष्षडहः
- परस्-सामानस् त्रयः
- विषूवान् दिवाकीर्त्यम्
- आवृत्ताः परस्-सामानः प्रतीचीनास् त्रयः
- पृष्ठ्यष् षडहः
- अतिरात्रः

### फलम्
अ॒साव् आ॑दि॒त्यो᳚ ऽस्मिल्ँ लो॒क आ॑सीत् ।  
तन् दे॒वाᳶ पृ॒ष्ठैᳶ +++(षड्भिरहोभिः)+++ प॑रि॒गृह्य॑ सुव॒र्गँल् लो॒कम् अ॑गमयन् ।  
परै॑र् +++(त्रिभिरहोभिः)+++ अ॒वस्ता॒त्+++(=पृष्ठतः)+++ पर्य॑गृह्णन्।  
दिवाकी॒र्त्ये॑न +++(विषुव-प्रातर्-गीयमानेन साम्ना)+++ सुव॒र्गे लो॒के प्रत्य॑स्थापय॒न् ।  
परैः᳚ +++(त्रिभिरहोभिः)+++ प॒रस्ता॒त् पर्य॑गृह्णन् +++(अवतरणात् प्राक्)+++।  
पृ॒ष्ठैर् +++(षड्भिरहोभिः)+++ उ॒पावा॑रोहन् ।  
स वा अ॒साव् आ॑दि॒त्यो॑ ऽमुष्मिँ॑ल् लो॒के परै॑र् उभ॒यत॒ᳶ परि॑गृहीतः ।

यत् पृ॒ष्ठानि॒ +++(षडहगतानि)+++ भव॑न्ति ,
सु॒व॒र्गम् ए॒व तैर् लो॒कँय् यज॑माना यन्ति ।  
परै॑र् +++(त्रिभिरहोभिः)+++ अ॒वस्ता॒त् परि॑ गृह्णन्ति +++(आरोहणात् प्राक्)+++।
दि॒वा॒की॒र्त्ये॑न +++(विषुव-प्रातर्-गीयमानेन साम्ना)+++ सु॒व॒र्गे लो॒के प्रति॑ तिष्ठन्ति । [25]  
परैः᳚  +++(त्रिभिरहोभिः)+++ प॒रस्ता॒त् परि॑गृह्णन्ति +++(अवतरणात् प्राक्)+++।  
पृ॒ष्ठैर् +++(षड्भिरहोभिः)+++  उ॒पाव॑रोहन्ति ।

यत् परे॑ +++(त्रीण्य् अहानि +उत्तरार्धे)+++ प॒रस्ता॒न् न स्युᳶ, परा᳚ञ्चस् +++(उपरि)+++ सुव॒र्गाल् लो॒कान् निष्प॑द्येर॒न्‌ +++(अतिवर्तित्वात्)+++।  
यद् +++(त्रीण्य् अहानि +पूर्वार्धे)+++  अ॒वस्ता॒न् न स्युᳶ, प्र॒जा +++(पृथिवीस्थानं च)+++ निर् द॑हेयुः +++(अतिवर्तित्वात्)+++।  

अ॒भितो॑ दिवाकी॒र्त्य॑म् +++(त्र्यहोभ्यां)+++ पर॑स्-सामानो भवन्ति ।  
+++(स्वर्गस्थितान् आदित्यादिदेवान्)+++ सुव॒र्ग ए॒वैना᳚ल्ँ लो॒क उ॑भ॒यत॒ᳶ परि॑ गृह्णन्ति +++(आरोहणावरोहण-कालयोः)+++।

यज॑माना॒ वै दि॑वाकी॒र्त्य᳚म्+++(→विषुवन्तम्)+++ ।
+++(विषुवस्थानयोर् मध्ये वर्तमावाभ्यां खचक्रार्धाभ्यां युक्तः)+++ सँ॒व्व॒थ्स॒रᳶ पर॑स्सामानः ।  
अ॒भितो॑ दिवाकी॒र्त्य॑म् पर॑स्सामानो भवन्ति ।  
सँ॒व्व॒थ्स॒र ए॒वोभ॒यत॒ प्रति॑ तिष्ठन्ति ।[26]  

पृ॒ष्ठँव् वै दि॑वाकी॒र्त्य॑म् +++(साम)+++, पा॒र्श्वे पर॑स्सामानः ।  
अ॒भितो॑  दिवाकी॒र्त्य॑म् पर॑स्सामानो भवन्ति ।  
तस्मा॑द् अ॒भित॑ᳶ पृ॒ष्ठम् पा॒र्श्वे +++(प्रजानाम्)+++।

### ग्रहविचारः
भूयि॑ष्ठा॒ ग्रहा॑ गृह्यन्ते ।
भूयि॑ष्ठꣳ शस्यते ।  
य॒ज्ञस्यै॒व तन् म॑ध्य॒तो ग्र॒न्थङ् ग्र॑थ्न॒न्त्य् अवि॑स्रꣳसाय ।

+++(त्रिषु परस्सामसु त्रीन् अतिग्राह्यान् गृह्णाति 'उपयामगृहीतोस्यद्भ्यस्त्वौषधीम्यः' इत्यादिभिः त्रिभिः, तान् ऊर्ध्वान् आवृत्तांश् च विषूवति । तेषां मध्ये सूर्यमुदुत्यं जातवेदसमिति ।)+++  
+++(ततः -)+++ स॒प्त गृ॑ह्यन्ते ।  
स॒प्त वै शी॑र्ष॒ण्याः᳚ प्रा॒णाः+++(=रन्ध्राणि)+++ ।  
प्रा॒णान् ए॒व यज॑मानेषु दधति ।

यत् प॑रा॒चीना॑नि पृ॒ष्ठानि॒ भव॑न्ति ,
अ॒मुम् ए॒व तैर् लो॒कम् अ॒भ्यारो॑हन्ति ।  
यद् इ॒मँल् लो॒कन् न प्र॑त्यव॒रोहे॑यु॒र्, उद् वा॒ माद्ये॑यु॒र्, यज॑माना॒ᳶ प्र वा॑ मीयेरन्‌ ।

यत् प्र॑ती॒चीना॑नि पृ॒ष्ठानि॒ भव॑न्ति-  
इ॒मम् ए॒व तैर् लो॒कम् प्र॒त्यव॑रोह॒न्ति ।  
अथो॑ अ॒स्मिन्न् ए॒व लो॒के प्रति॑ तिष्ठ॒न्त्य् अनु॑न्मादाय ।

### फलम्
इन्द्रो॒ वा अप्र॑तिष्ठित आसीत् ।  
स प्र॒जाप॑ति॒म् उपा॑धावत् ।  
तस्मा॑ ए॒तम् ए॑कविꣳशति-रा॒त्रम् प्राय॑च्छत् ।  
तम् आह॑रत् । तेना॑यजत ।  
ततो॒ वै स प्रत्य॑तिष्ठत् ।

ये ब॑हुया॒जिनो ऽप्र॑तिष्ठितास् स्युस्, [28]
त ए॑कविꣳशतिरा॒त्रम् आ॑सीरन् ।  
द्वाद॑श॒ मासा॒ᳶ, पञ्च॒र्तव॒स्, त्रय॑ इ॒मे लो॒का, अ॒साव् आ॑दि॒त्य ए॑कवि॒ꣳ॒शः ।  
ए॒ताव॑न्तो॒ वै दे॑वलो॒काः ।  
तेष्वे॒व य॑थापू॒र्वम् प्रति॑ तिष्ठन्ति ।

अ॒साव् आ॑दि॒त्यो न व्य॑रोचत ।  
स प्र॒जाप॑ति॒म् उपा॑धावत्।  
तस्मा॑ ए॒तम् ए॑कविꣳशतिरा॒त्रम् प्राय॑च्छत ।  
तम् आह॑रत । तेना॑यजत ।  
ततो॒ वै सो॑ऽरोचत ।  
य ए॒वँव् वि॒द्वाꣳ॑स एकविꣳशतिरा॒त्रम् आस॑ते॒ , रोच॑न्त ए॒व ।  

ए॒क॒वि॒ꣳ॒श॒ति॒रा॒त्रो भ॑वति ।
रुग् वा ए॑क-वि॒ꣳ॒शः ।
रुच॑म् ए॒व ग॑च्छ॒न्त्य् अथो᳚ प्रति॒ष्ठाम् ए॒व ।
प्र॑ति॒ष्ठा ह्य् ए॑कवि॒ꣳ॒शः ।

अ॒ति॒रा॒त्राव॒भितो॑ भवतो, ब्रह्मवर्च॒सस्य॒ परि॑गृहीत्यै ॥ [29]  

## अश्वमेधमन्त्रेषु - अष्टऋगाहुतयः
+++(अथाश्वमेधे अष्टावाहुतीः जुहोति)+++  

अ॒र्वाङ्+++(=इतो मुखो)+++ य॒ज्ञस् सङ्क्रा॑मत्व्  
अ॒मुष्मा॒द्+++(→शत्रोः‌ / स्वर्गात्)+++ अधि॒ माम॒भि ।  
ऋषी॑णाँ॒य् यᳶ पु॒रोहि॑तः ।

निर्दे॑व॒न् निर्वी॑रङ् कृ॒त्वा विष्क॑न्ध॒न्+++(=विविधशोषणं)+++  
तस्मि॑न् हीयताँ॒य् यो᳚ऽस्मान् द्वेष्टि॑  ।  
शरी॑रँय् यज्ञ-शम॒लङ्+++(=पुरिषं)+++ कुसी॑द॒न्+++(=वृद्धिप्रयोगजीवनं)+++  
तस्मि᳚न्थ् सीदतु॒, यो᳚ ऽस्मान् द्वेष्टि॑ ।

+++(उपरिष्ठाद् बृहती)+++  
यज्ञ॑! य॒ज्ञस्य॒ यत् तेज॒स्  
तेन॒ **सङ्क्रा॑म॒** माम् अ॒भि ।  
ब्रा॒ह्म॒णान् ऋ॒त्विजो॑ दे॒वान् य॒ज्ञस्य॒  
तप॑सा॒ ते सव +अ॒हम् **आ हु॑वे**+++(=आह्वये)+++ ।

इ॒ष्टेन॑ प॒क्वम् उप॑  
ते **हुवे** स॒वाहम्  [30]
सन् ते॑ **वृञ्जे** सुकृ॒तꣳ  
सम्प्र॒जाम् प॒शून् ।

+++(अभिसारिणी छन्दः)+++  
प्रै॒षान्थ् सा॑मिधे॒नीर् आ॑घा॒राव् आज्य॑भागा॒व्   
आश्रु॑तम् प्र॒त्याश्रु॑त॒म् आ शृ॑णामि ते ।  
प्र॒या॒ज + अ॒नू॒या॒जान्थ् स्वि॑ष्ट॒कृत॒म्  
इडा॑म् आ॒शिष॒ आ वृ॑ञ्जे॒ सुवः॑+++(=स्वर्गम्)+++ ।


अ॒ग्निनेन्द्रे॑ण॒ सोमे॑न॒ सर॑स्-  
वत्या॒ विष्णु॑ना दे॒वता॑भिः ।  
या॒ज्या॒नु॒वा॒क्या᳚भ्या॒म् उप॑ ते **हु॒वे॒**+++(=जुहोमि)+++  
स॒व +अ॒हँय् य॒ज्ञम् **आ द॑दे** ते॒ वष॑ट्कृतम् ।


स्तु॒तꣳ+++(→स्तोत्रं)+++ श॒स्त्रम् प्र॑तिग॒रङ् ग्रह॒म्  
इडा॑म् आ॒शिष॑ **आ वृ॑ञ्जे॒** सुवः॑ ।  
प॒त्नी॒-सँ॒य्या॒जान् **उप॑** ते **हुवे**  
सवा॒हꣳ स॑मिष्टय॒जुर् **आ द॑दे॒** तव॑ ।

प॒शून्थ् सु॒तम् पु॑रो॒डाशा॒न्थ्  
सव॑ना॒न्य् आ+उत य॒ज्ञम् ।  
दे॒वान्थ् सेन्द्रा॒न् उप॑ ते **हुवे** सवा॒हम्  
अ॒ग्निमु॑खा॒न्थ् सोम॑वतो॒ ये च॒ विश्वे᳚॥ [32]

## पर्याप्तिहोममन्त्राः
<div class="js_include" url="../../../../../mantraH/misc-devas/yajuH/bhUtam-bhavyam-bhaviShyat/"  newLevelForH1="2" includeTitle="false"> </div>  

## आभूतिहोममन्त्राः
आ मे॑ गृ॒हा भ॑व॒न्त्व् आ प्र॒जा म॒  
आ मा॑ य॒ज्ञो वि॑शतु वी॒र्या॑वान् ।  
आपो॑ दे॒वीर् य॒ज्ञिया॒ मा वि॑शन्तु  
स॒हस्र॑स्य मा भू॒मा+++(=बहुतरः)+++ मा प्र हा॑सीत् ।

आ मे॒ ग्रहो॑ भव॒त्व् आ पु॑रो॒रुख्+++(=ग्रहणमन्त्रः)+++  
स्तु॑त+++(=स्तोत्र)+++-श॒स्त्रे मा वि॑शताꣳ स॒मीची᳚+++(=सम्यङ्निर्वृत्ते)+++ ।  
आ॒दि॒त्या रु॒द्रा वस॑वो मे सद॒स्याः᳚  
स॒हस्र॑स्य मा भू॒मा मा प्र हा॑सीत् ।

आ मा᳚ ऽग्निष्टो॒मो वि॑शतू॒क्थ्य॑श्  
चातिरा॒त्रो मा वि॑शत्व् आ ऽपिशर्व॒रः+++(=प्रदोषः)+++ ।   
ति॒रोअ॑ह्निया मा॒ सुहु॑ता॒ आ वि॑शन्तु  
स॒हस्र॑स्य मा भू॒मा मा॒ प्र हा॑सीत् ॥ [34]  

## अनुभूतिहोममन्त्राः (अनुभूर्होममन्त्राः)
अ॒ग्निना॒ तपो **ऽन्व॑भवद्**+++(→अनुभवतु)+++ ।  
वा॒चा ब्रह्म॑ +++(अनुभवतु)+++।  
म॒णिना॑ रू॒पाणि॑ +++(अनुभवतु)+++।  
इन्द्रे॑ण दे॒वान् +++(अनुभवतु)+++।  
वाते॑न प्रा॒णान् +++(अनुभवतु)+++।  
सूर्ये॑ण॒ द्याम् +++(अनुभवतु)+++।  
च॒न्द्रम॑सा॒ नख्ष॑त्राणि +++(अनुभवतु)+++।  
य॒मेन॑ पि॒तॄन् +++(अनुभवतु)+++।  
राज्ञा॑ मनु॒ष्यान्॑ +++(अनुभवतु)+++।  
फ॒लेन॑ नादे॒यान्+++(→रसवतोऽर्थान्)+++ +++(अनुभवतु)+++।  
अ॒ज॒ग॒रेण॑ स॒र्पान् +++(अनुभवतु)+++।  
व्या॒घ्रेणा॑र॒ण्यान् प॒शून् +++(अनुभवतु)+++।  
श्ये॒नेन॑ पत॒त्रिणः॑ +++(अनुभवतु)+++।  
वृष्णा ऽश्वा॑न्  +++(अनुभवतु)+++।  
ऋ॒ष॒भेण॒ गाः +++(अनुभवतु)+++।  
ब॒स्तेन + अ॒जाः +++(अनुभवतु)+++।  
वृ॒ष्णिना+++(=मेषेण)+++ ऽवीः᳚ +++(अनुभवतु)+++।
व्री॒हिणा ऽन्ना॑नि॒ +++(अनुभवतु)+++।   
यवे॒नौष॑धीः +++(अनुभवतु)+++।  
न्य॒ग्रोधे॑न॒ वन॒स्पतीन्॑ +++(अनुभवतु)+++।  
उ॒दु॒म्बरे॒णोर्ज᳚म् +++(अनुभवतु)+++।  
गा॒य॒त्रि॒या छन्दाꣳ॑सि +++(अनुभवतु)+++।  
त्रि॒वृता॒ स्तोमा॑न् +++(अनुभवतु)+++।  
ब्रा॒ह्म॒णेन॒ वाच᳚म् +++(अनुभवतु)+++॥  

## वैश्वदेवहोममन्त्राः
+++(त्रीणि पूर्वाणि दीक्षायां, पूर्वसहितानि समस्तानि रात्रिहोमेषु ।)+++  
स्वाहा॒+++(→आदानार्थे)+++ ऽऽधिम् आधी॑ताय॒+++(=आध्यातं)+++ स्वाहा᳚ ।  
+++(आधीयतेऽनेनेत्याधिः - बुद्धिः।)+++  

स्वाहा ऽऽधी॑त॒म्+++(=आध्यातं)+++ मन॑से॒ स्वाहा॑।  

स्वाहा॒ मनः॒, प्र॒जाप॑तये॒ स्वाहा᳚ ।  

_______________

काय॒+++(=प्रजापतये)+++ स्वाहा᳚ ।  
कस्मै॒+++(=अज्ञातस्वरूपाय)+++ स्वाहा᳚ ।  
क॒त॒मस्मै॒+++(=अनिर्धारितविशेषात्मने)+++ स्वाहा᳚ ।  

अदि॑त्यै॒ स्वाहा᳚ ।  
अदि॑त्यै म॒ह्यै᳚ स्वाहा᳚ ।  
अदि॑त्यै सु-मृडी॒कायै॒+++(=सुखयित्र्यै)+++ स्वाहा᳚ ।  

सर॑स्वत्यै॒ स्वाहा᳚ ।  
सर॑स्वत्यै बृह॒त्यै᳚ स्वाहा᳚ ।  
सर॑स्वत्यै पाव॒कायै॒ स्वाहा᳚ ।  

पू॒ष्णे स्वाहा᳚ ।  
पू॒ष्णे प्र॑प॒थ्या॑य॒+++(=प्रपथहिताय)+++ स्वाहा᳚ ।  
पू॒ष्णे न॒रन्धि॑षाय॒+++(=नराणां धारयित्रे)+++ स्वाहा᳚ ।  

त्वष्ट्रे॒ स्वाहा᳚ ।  
त्वष्ट्रे॑ तु॒रीपा॑य॒+++(=तूर्णमाप्नुवते)+++ स्वाहा᳚ ।  
त्वष्ट्रे॑ पुरु॒+++(=बहु)+++रूपा॑य॒ स्वाहा᳚ ।  

विष्ण॑वे॒ स्वाहा᳚ ।  
विष्ण॑वे निखुर्य॒+++(=बाध्यमान)+++पाय॒ स्वाहा᳚ ।  
विष्ण॑वे निभूय॒+++(=न्यग्भवनीय)+++पाय॒ स्वाहा᳚ ।

सर्वस्मै॒ स्वाहा᳚ ॥ [36]  

## अश्वाङ्गहोममन्त्राः
द॒द्भ्यस्+++(=दशनेभ्यः)+++ स्वाहा᳚ ।
हनू॑भ्या॒ꣳ॒ स्वाहा᳚ ।  
ओष्ठा᳚भ्या॒ꣳ॒ स्वाहा᳚ ।
मुखा॑य॒ स्वाहा᳚ ।  
नासि॑काभ्या॒ꣳ॒ स्वाहा᳚ ।
अ॒ख्षीभ्या॒ꣳ॒ स्वाहा᳚ ।  
कर्णा᳚भ्या॒ꣳ॒ स्वाहा᳚ ।  

पा॒र इ॒ख्षवो॑+++(=अक्षिरोमाणि ये)+++ ऽवा॒र्ये᳚भ्य॒ᳶ+++(→अधराक्षिपुटस्थेभ्यः)+++ पख्ष्म॑+++(रोमे)+++भ्य॒स् +++(तेभ्यः)+++ स्वाहा᳚ ।  
अ॒वा॒र इ॒ख्षव॑ᳶ पा॒र्ये᳚भ्य॒ᳶ+++(→उत्तराक्षिपुटस्थेभ्यः)+++ पख्ष्म॑भ्य॒स् +++(तेभ्यः)+++ स्वाहा᳚ ।  

शी॒र्ष्णे स्वाहा᳚ ।
भ्रू॒भ्याꣳ स्वाहा᳚ ।
ल॒लाटा॑य॒ स्वाहा᳚ ।  
मू॒र्ध्ने स्वाहा᳚ ।  
म॒स्तिष्का॑य॒ स्वाहा᳚ ।
केशे᳚भ्य॒स् स्वाहा᳚ ।  
वहा॑य॒+++(=वहनदेशाय)+++ स्वाहा᳚ ।  
ग्री॒वाभ्य॒स् स्वाहा᳚ ।  
स्क॒न्धेभ्य॒स् स्वाहा᳚ ।
कीक॑साभ्य॒स्+++(=vertebra)+++ स्वाहा᳚ ।  
पृ॒ष्टीभ्य॒स्+++(=ribs)+++ स्वाहा᳚ ।  
पा॒ज॒स्या॑य॒+++(=बलस्थाय [हृदयाय])+++ स्वाहा᳚ ।  
पा॒र्श्वाभ्या॒ꣳ॒ स्वाहा᳚ ।[37]  
अꣳसा᳚भ्या॒ꣳ॒ स्वाहा᳚ ।  
दो॒षभ्या॒ꣳ॒+++(=बाह्वोर् उत्तरार्धाभ्यां)+++ स्वाहा᳚ ।  
बा॒हुभ्या॒ꣳ॒ स्वाहा᳚ ।  
जङ्घा᳚भ्या॒ꣳ॒ स्वाहा᳚ ।  
श्रोणी᳚भ्या॒ꣳ॒ स्वाहा᳚ ।  
ऊ॒रुभ्या॒ꣳ॒  स्वाहा᳚ ।  
अ॒ष्ठी॒वद्भ्या॒ꣳ॒+++(=जानुभ्यां)+++ स्वाहा᳚ ।  
जङ्घा᳚भ्या॒ꣳ॒ स्वाहा᳚ ।  
भ॒सदे॒+++(=गुदाय)+++ स्वाहा᳚ ।  
शि॒ख॒ण्डेभ्य॒स्+++(=शिरश्चूडेभ्यः)+++ स्वाहा᳚ ।  
वा॒ल॒धाना॑य॒ स्वाहा᳚ ।  
आ॒ण्डाभ्या॒ꣳ॒ स्वाहा᳚ ।  
शेपा॑य॒ स्वाहा᳚ ।  
रेत॑से॒ स्वाहा᳚ ।  
प्र॒जाभ्य॒स् स्वाहा᳚ ।  
प्र॒जन॑नाय॒ स्वाहा᳚ ।  
प॒द्भ्यस् स्वाहा᳚ ।  
श॒फेभ्य॒स् स्वाहा᳚ ।  
लोम॑भ्य॒स् स्वाहा᳚ ।  
त्व॒चे स्वाहा᳚ ।  
लोहि॑ताय॒ स्वाहा᳚ ।  
मा॒ꣳ॒साय॒ स्वाहा᳚ ।  
स्नाव॑भ्य॒स्+++(=स्नायुभ्यः)+++ स्वाहा᳚ ।  
अ॒स्थभ्य॒स् स्वाहा᳚ ।  
म॒ज्जभ्य॒स् स्वाहा᳚ ।  
अङ्गे᳚भ्य॒स्स्वाहा᳚।  
आ॒त्मने॒ स्वाहा᳚ ।
सर्व॑स्मै॒ स्वाहा᳚ ॥ [38]

## अश्वावयवरूपहोममन्त्राः
विश्वेदेवा ऋषयः

### संयुक्तमन्त्रः
अ॒ञ्ज्ये॒ताय॒ स्वाहा᳚ञ्जिस॒क्थाय॒ स्वाहा॑ शिति॒पदे॒ स्वाहा॒ शिति॑ककुदे॒ स्वाहा॑ शिति॒रन्ध्रा॑य॒ स्वाहा॑ शितिपृ॒ष्ठाय॒ स्वाहा॑ शि॒त्यꣳसा॑य॒ स्वाहा॑ पुष्प॒कर्णा॑य॒ स्वाहा॑ शि॒त्योष्ठा॑य॒ स्वाहा॑ शिति॒भ्रवे॒ स्वाहा॒ शिति॑भसदे॒ स्वाहा᳚ श्वे॒तानू॑काशाय॒ स्वाहा॒ञ्जये॒ स्वाहा॑ ल॒लामा॑य॒ स्वाहाऽसि॑तज्ञवे॒ स्वाहा॑ कृष्णै॒ताय॒ स्वाहा॑ रोहितै॒ताय॒ स्वाहा॑रुणै॒ताय॒ स्वाहे॒दृशा॑य॒ स्वाहा॑ की॒दृशा॑य॒ स्वाहा॑ ता॒दृशा॑य॒ स्वाहा॑ स॒दृशा॑य॒ स्वाहा॒ विस॑दृशाय॒ स्वाहा॒ सुस॑दृ॒शाय॒ स्वाहा॑ रू॒पाय॒ स्वाहा॒ सर्व॑स्मै॒ स्वाहा᳚ ॥ [39]  

### मन्त्रः
अ॒ञ्ज्य्-ए॒ताय॒+++(=शुक्लकृष्णाय ‌वुधूसरवर्णाय)+++ स्वाहा᳚ ।  
अ॒ञ्जि॒+++(=शुक्ल)+++-स॒क्थाय॒+++(=ऊरुमूलस्थास्थिने)+++ स्वाहा᳚ ।  
शि॒ति॒+++(=शुक्ल)+++पदे॒ स्वाहा᳚ ।  
शिति॑-+++(भुज)+++ककुदे॒ स्वाहा᳚ ।  
शि॒ति॒-रन्ध्रा॑य॒ स्वाहा᳚ ।  
शि॒ति॒-पृ॒ष्ठाय॒ स्वाहा᳚ ।  
शि॒त्य् अꣳसा॑य॒ स्वाहा᳚ । पु॒ष्प॒कर्णा॑य॒ स्वाहा᳚ ।  
शि॒त्य् ओष्ठा॑य॒ स्वाहा᳚ । शि॒ति॒भ्रवे॒ स्वाहा᳚ ।  
शिति॑भसदे॒ स्वाहा᳚ । श्वे॒तानू॑काशाय॒ स्वाहा᳚ ।  
अ॒ञ्जये॒ स्वाहा᳚ । ल॒लामा॑य॒ स्वाहा᳚ ।  
असि॑तज्ञवे॒ स्वाहा᳚ । कृ॒ष्णै॒ताय॒ स्वाहा᳚ ।  
रो॒हि॒तै॒ताय॒ स्वाहा᳚ । अ॒रु॒णै॒ताय॒ स्वाहा᳚ ।  
ई॒दृशा॑य॒ स्वाहा᳚ । की॒दृशा॑य॒ स्वाहा᳚ ।  
ता॒दृशा॑य॒ स्वाहा᳚ । स॒दृशा॑य॒ स्वाहा᳚ ।  
विस॑दृशाय॒ स्वाहा᳚ । सुस॑दृ॒शाय॒ स्वाहा᳚ ।  
रू॒पाय॒ स्वाहा᳚ । सर्व॑स्मै॒ स्वाहा᳚ ॥ [39]

#### टीका
1 शितिरन्ध्रादिषु स एव च स्वरः प्रवर्तते । पुष्पकर्णाय पुष्पाकारलक्षणं कर्णयोर्यस्य । 'कर्णो वर्णलक्षणात्' इत्युत्तरपदाद्युदात्तत्वम् । शितिभसदे । भसत् अपानप्रदेशः, 'अभसत्' इति पर्युदासात् शितिस्वराभावः । श्वेतानूकाय श्वेताक्षायेति केचित् । श्वेतशरीरप्रकाशायेत्यन्ये । अञ्जये सर्वशुक्लाय । ललामाय ललामवते । असितज्ञवे, छान्दसो ज्ञुभावो जानुनः । कृष्णैताय कृष्णश्चासावेतश्च, स्वरसमासौ पूर्वावेव । एवमुत्तरयोरपि लोहितः शुक्लाधिको रक्तः । ईदृशाय इदमिव पश्यत्यात्मानमिति 'त्यदादिषु दृशः' इति कन्प्रत्ययः, 'इदंकिमोरीश्की' । एवं कीदृशाय । सदृशाय 'समानान्ययोश्च' इति कन् । योगविभागात् अन्यत्रापीष्यते इति समानस्य सभावः । रूपाय रूपमात्राय । सर्वस्मै अनुक्तायापि ॥

इति सप्तमे तृतीये सप्तदशोनुवाकः ॥  


## अनुवाकः १८ अश्वावयवविरूपहोममन्त्राः
विश्वेदेवा ऋषयः
### संयुक्तमन्त्रः
कृ॒ष्णाय॒ स्वाहा᳚ श्वे॒ताय॒ स्वाहा॑ पि॒शङ्गा॑य॒ स्वाहा॑ सा॒रङ्गा॑य॒ स्वाहा॑ऽरु॒णाय॒ स्वाहा॑ गौ॒राय॒ स्वाहा॑ ब॒भ्रवे॒ स्वाहा॑ नकु॒लाय॒ स्वाहा॒ रोहि॑ताय॒ स्वाहा॒ शोणा॑य॒ स्वाहा᳚ श्या॒वाय॒ स्वाहा᳚ श्या॒माय॒ स्वाहा॑ पाक॒लाय॒ स्वाहा॑ सुरू॒पाय॒ स्वाहानु॑रूपाय॒ स्वाहा॒ विरू॑पाय॒ स्वाहा॒ सरू॑पाय॒ स्वाहा॒ प्रति॑रूपाय॒ स्वाहा॑ श॒बला॑य॒ स्वाहा॑ कम॒लाय॒ स्वाहा॒ पृश्ञ॑ये॒ स्वाहा॑ पृश्ञिस॒क्थाय॒ स्वाहा॒ सर्व॑स्मै॒ स्वाहा᳚ ॥ [40]

### मन्त्रः
कृ॒ष्णाय॒ स्वाहा᳚ । श्वे॒ताय॒ स्वाहा᳚ ।  
पि॒शङ्गा॑य॒ स्वाहा᳚ । सा॒रङ्गा॑य॒ स्वाहा᳚ ।  
अ॒रु॒णाय॒ स्वाहा᳚ । गौ॒राय॒ स्वाहा᳚ ।  
ब॒भ्रवे॒ स्वाहा᳚ । न॒कु॒लाय॒ स्वाहा᳚ ।  
रोहि॑ताय॒ स्वाहा᳚ । शोणा॑य॒ स्वाहा᳚ ।  
श्या॒वाय॒ स्वाहा᳚ । श्या॒माय॒ स्वाहा᳚ ।  
पा॒क॒लाय॒ स्वाहा᳚ । सु॒रू॒पाय॒ स्वाहा᳚ ।  
अनु॑रूपाय॒ स्वाहा᳚ । विरू॑पाय॒ स्वाहा᳚ ।  
सरू॑पाय॒ स्वाहा᳚ । प्रति॑रूपाय॒ स्वाहा᳚ ।  
श॒बला॑य॒ स्वाहा᳚ । क॒म॒लाय॒ स्वाहा᳚ ।  
पृश्न॑ये॒ स्वाहा᳚ । पृ॒श्नि॒स॒क्थाय॒ स्वाहा᳚ । सर्व॑स्मै॒ स्वाहा᳚ ॥ [40]
#### टीका
1पुनरप्यश्वरूपाणि जुहोति - कृष्णायेति ॥ अवयवरूपाणि प्रायशः पूर्वत्र, इह तु अवयविरूपाणीति पृथगारम्भः । कृष्णादयः प्रसिद्धाः । पिशङ्गाय गोरोचनवर्णाय । सारङ्गाय चातकवार्णाय । अरुणाय अरुणवर्णय । गौराय शुक्लाय । बभ्रवे कपिलपाण्डराय । नकुलाय नकुलवर्णाय । रोहिताय लोहितवर्णाय । अतिरक्ताय । शोणाय पीतलोहिताय । श्यावाय पीतकृष्णाय । श्यामाय नीलाय । पाकलाय अव्यक्तकृष्णाय, पाकजकृष्णसवर्णायेति केचित् । सुरूपाय शोभनरूपाय । शबलाय व्यामिश्ररूपाय । कमलाय कमलवर्णाय । पृश्नये चित्रवर्णाय । पृश्निसक्थाय, उक्तौ स्वरसमासान्तौ । सर्वस्मै अनुक्तायापि रूपाय ॥

इति सप्तमे तृतीये अष्टादशोनुवाकः ॥  


## अनुवाकः १९ ओषधिहोममन्त्राः
विश्वेदेवा ऋषयः
### संयुक्तमन्त्रः
ओष॑धीभ्य॒स्स्वाहा॒ मूले᳚भ्य॒स्स्वाहा॒ तूले᳚भ्य॒स्स्वाहा॒ काण्डे᳚भ्य॒स्स्वाहा॒ वल्‌शे᳚भ्य॒स्स्वाहा॒ पुष्पे᳚भ्य॒स्स्वाहा॒ फले᳚भ्य॒स्स्वाहा॑ गृही॒तेभ्य॒स्स्वाहाऽगृ॑हीतेभ्य॒स्स्वाहाऽव॑पन्नेभ्य॒स्स्वाहा॒ शया॑नेभ्य॒स्स्वाहा॒ सर्व॑स्मै॒ स्वाहा᳚ ॥ [41]  

### मन्त्रः
ओष॑धीभ्य॒स् स्वाहा᳚ ।
मूले᳚भ्य॒स् स्वाहा᳚ ।
तूले᳚भ्य॒स् स्वाहा᳚ ।  
काण्डे᳚भ्य॒स् स्वाहा᳚ ।
वल्‌शे᳚भ्य॒स् स्वाहा᳚ ।
पुष्पे᳚भ्य॒स्स् वाहा᳚ ।  
फले᳚भ्य॒स् स्वाहा᳚ ।
गृही॒तेभ्य॒स् स्वाहा᳚ । अगृ॑हीतेभ्य॒स् स्वाहा᳚ ।  
अव॑पन्नेभ्य॒स् स्वाहा᳚ । शया॑नेभ्य॒स् स्वाहा᳚ ।  
सर्व॑स्मै॒ स्वाहा᳚ ॥ [41]
#### टीका
1अथ ओषधिहोमाः - ओषधीभ्य इत्याद्याः ॥ ओषधीभ्यः फलपाकावसानाभ्यः । 'ओषधेश्च विभक्तावप्रथमायाम्' इति दीर्घत्वम् । मूलानि प्रसिद्धानि । तूलेभ्यः अग्रेम्यः । वल्शेभ्यः प्ररोहेभ्यः । गृहीतेभ्यः प्राणिभिरुपयुक्तेभ्यः पुष्पफलेभ्यः । अगृहीतेभ्यः स्वयंनिपतितेभ्यः । अवपन्नेभ्यः विपन्नेभ्यः । शयानेभ्यः स्तम्बशुष्केभ्यः ॥

इति सप्तमे तृतीये एकोनविंशोनुवाकः ॥  

## अनुवाकः २० वनस्पतिहोममन्त्राः
विश्वेदेवा ऋषयः
### संयुक्तमन्त्रः
वन॒स्पति॑भ्य॒स्स्वाहा॒ मूले᳚भ्य॒स्स्वाहा॒ तूले᳚भ्य॒स्स्वाहा॒ स्कन्धो᳚भ्य॒स्स्वाहा॒ शाखा᳚भ्य॒स्स्वाहा॑ प॒र्णेभ्य॒स्स्वाहा॒ पुष्पे᳚भ्य॒स्स्वाहा॒ फले᳚भ्य॒स्स्वाहा॑ गृही॒तेभ्य॒स्स्वाहाऽगृ॑हीतेभ्य॒स्स्वाहाऽव॑पन्नेभ्य॒स्स्वाहा॒ शया॑नेभ्य॒स्स्वाहा॑ शि॒ष्टाय॒ स्वाहाति॑शिष्टाय॒ स्वाहा॒ परि॑शिष्टाय॒ स्वाहा॒ सꣳशि॑ष्टाय॒ स्वाहोच्छि॑ष्टाय॒ स्वाहा॑ रि॒क्ताय॒ स्वाहाऽरि॑क्ताय॒ स्वाहा॒ प्ररि॑क्ताय॒ स्वाहा॒ सꣳरि॑क्ताय॒ स्वाहोद्रि॑क्ताय॒ स्वाहा॒ सर्व॑स्मै॒ स्वाहा᳚ ॥ [42]

### मन्त्रः
वन॒स्पति॑भ्य॒स् स्वाहा᳚ । मूले᳚भ्य॒स् स्वाहा᳚ । तूले᳚भ्य॒स् स्वाहा᳚ ।  
स्कन्धो᳚भ्य॒स् स्वाहा᳚ । शाखा᳚भ्य॒स् स्वाहा᳚ । प॒र्णेभ्य॒स् स्वाहा᳚ ।  
पुष्पे᳚भ्य॒स् स्वाहा᳚ । फले᳚भ्य॒स् स्वाहा᳚ । गृ॒ही॒तेभ्य॒स् स्वाहा᳚ ।  
अगृ॑हीतेभ्य॒स् स्वाहा᳚ । अव॑पन्नेभ्य॒स् स्वाहा᳚ । शया॑नेभ्य॒स् स्वाहा᳚ ।  
शि॒ष्टाय॒ स्वाहा᳚ । अति॑शिष्टाय॒ स्वाहा᳚ । परि॑शिष्टाय॒ स्वाहा᳚ ।  
सꣳशि॑ष्टाय॒ स्वाहा᳚ । उच्छि॑ष्टाय॒ स्वाहा᳚ ।  
रि॒क्ताय॒ स्वाहा᳚ । अरि॑क्ताय॒ स्वाहा᳚ । प्ररि॑क्ताय॒ स्वाहा᳚ ।  
सꣳरि॑क्ताय॒ स्वाहा᳚ । उद्रि॑क्ताय॒ स्वाहा᳚ । सर्व॑स्मै॒ स्वाहा᳚ ॥ [42]

#### टीका
1अथ वनस्पतिहोमाः - वनस्पतिभ्य इत्याद्याः ॥ वनस्पतयः फलिनः। उपलक्षणत्वात् सर्वेऽपि शाखिनो गृह्यन्ते, पारस्करादित्वात्सुट्, 'उभे वनस्पत्यादिषु युगपत्' इति पूर्वोत्तरयोर्युगपत्प्रकृतिस्वरत्वम्, । स्कन्धोभ्यः । वर्णव्यत्ययः, सकारन्त एव वा ।. गृहीतादीनि व्याख्यातानि । शिष्टाय क्रियासूपयुक्ताय । 'अतिशिष्टाय उपयुज्य स्थापितैकदेशाय । 'परिशिष्टाय उपयोगातिरिक्ताय । संशिष्टाय संपूर्णमुपयुज्य त्यक्ताय । रिक्ताय पुष्पफलैर्वर्जिताय । अतिरिक्ताय अन्यतर युक्ताय । प्ररिक्ताय पुष्पफलैः सर्वथा वर्जिताय । संरिक्ताय पर्णैश्च वर्जिताय । उद्रिक्ताय सर्वैस्समृद्धाय । अत्र प्रादिसमासे व्यत्ययेन अव्ययपूर्वपदप्रकृतिस्वरत्वम् । गतिसमासे 'गतिरनन्तरः' इति गतेः प्रकृतिस्वरत्वम् ॥

इति भट्टभास्करमिश्रविरचिते ज्ञानयज्ञाख्ये यजुर्वेदभाष्ये सप्तमे काण्डे तृतीयप्रश्ने विंशोनुवाकः ॥
समाप्तश्च प्रपाठकः ॥
