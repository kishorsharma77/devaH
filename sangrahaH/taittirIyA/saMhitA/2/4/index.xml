<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on संस्कारे विश्वासटिप्पणयः</title>
    <link>https://vvasuki.github.io/saMskAra/sangrahaH/taittirIyA/saMhitA/2/4/</link>
    <description>Recent content in &#43;४ on संस्कारे विश्वासटिप्पणयः</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/saMskAra/sangrahaH/taittirIyA/saMhitA/2/4/index.xml" rel="self" type="application/rss+xml" />
    
    
    <item>
      <title>ओजोऽसि महत्त्वम्</title>
      <link>https://vvasuki.github.io/saMskAra/sangrahaH/taittirIyA/saMhitA/2/4/ojosi-mAhattvam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/saMhitA/2/4/ojosi-mAhattvam/</guid>
      <description>परिचयः अत्र संवर्गो नामेष्टिर् उच्यते। गायत्र्यावहने प्रयुज्यमानम् मन्त्रम् अपि स्तूयते।
ब्राह्मणम् दे॒वा॒सु॒रास् सय्ँय॑त्ता आस॒न्।
तेषा॑ङ् गाय॒त्र्योजो॒ बल॑मिन्द्रि॒यव्ँ वी॒र्य॑म् प्र॒जाम् प॒शून्त् स॒ङ्गृह्या॒दाया॑प॒क्रम्या॑तिष्ठ॒त्।
ते॑ ऽमन्यन्त - यत॒रान् ‌वा इ॒यमु॑पाव॒र्त्स्यति॒, त इ॒दम् भ॑विष्य॒न्तीति।
ताव्ँ व्य॑ह्वयन्त॒ - विश्व॑कर्म॒न्निति॑ दे॒वा, दाभीत्यसु॑रा॒स्,
सा नान्य॑त॒राँश् च॒ नोपाव॑र्तत।
ते दे॒वा ए॒तद्यजु॑र् अपश्य॒न्न् - ओजो॑ऽसि॒ सहो॑ऽसि॒ बल॑मसि भ्राजो॑ऽसि दे॒वाना॒न्धाम॒ नामा॑सि॒ विश्व॑मसि वि॒श्वायु॒स्सर्व॑मसि स॒र्वायु॑रभि॒भूरिति।
वाव दे॒वा असु॑राणा॒मोजो॒ बल॑मिन्द्रि॒यव्ँ वी॒र्य॑म् प्र॒जाम् प॒शून् अ॑वृञ्जत।
यद् गा॑य॒त्र्य॑प॒क्रम्याति॑ष्ठ॒त् - तस्मा॑दे॒ताङ् गा॑य॒त्रीतीष्टि॑माहुस्,
सव्वँत्स॒रो वै गा॑य॒त्री, सँ॑व्वत्स॒रो वै तद् अ॑प॒क्रम्या॑तिष्ठ॒द्,</description>
    </item>
    
    <item>
      <title>गार्मुत-प्रजाकामेष्टिः</title>
      <link>https://vvasuki.github.io/saMskAra/sangrahaH/taittirIyA/saMhitA/2/4/gArmuta-prajAkAmeShTiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/saMhitA/2/4/gArmuta-prajAkAmeShTiH/</guid>
      <description>प्र॒जाप॑तिᳶ प्र॒जा अ॑सृजत।
ता अ॑स्मात् सृ॒ष्टाᳶ परा॑चीराय॒न्।
ता यत्राव॑स॒न्, ततो॑ ग॒र्मुद्+++(=घासविशेषः)+++ उद॑तिष्ठ॒त्।
ता बृह॒स्पति॑श् चा॒न्ववै॑ता॒ँ॒ सो॑ ऽब्रवी॒द् बृह॒स्पति॑र् - अ॒नया॑ त्वा॒ प्र ति॑ष्ठा॒न्य्, अथ॑ त्वा प्र॒जा उ॒पाव॑र्त्स्य॒न्तीति॑। तम् प्राति॑ष्ठ॒त्। ततो॒ वै प्र॒जाप॑तिम् प्र॒जा उ॒पाव॑र्तन्त।
यᳶ प्र॒जाका॑म॒स् स्यात्, तस्मा॑ ए॒तम् प्रा॑जाप॒त्यङ् गा॑र्मु॒तञ् च॒रुन् निर्व॑पेत्।
प्र॒जाप॑तिम् ए॒व स्वेन॑ भाग॒धेये॒नोप॑ धावति। स ए॒वास्मै॑ प्र॒जाम्प्र ज॑नयति।</description>
    </item>
    
    <item>
      <title>विजितिः</title>
      <link>https://vvasuki.github.io/saMskAra/sangrahaH/taittirIyA/saMhitA/2/4/vijitIShTiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/saMhitA/2/4/vijitIShTiH/</guid>
      <description>दे॒वा॒सु॒रास् सय्ँय॑त्ता आस॒न्।
ते दे॒वा अ॑ब्रुव॒न्- ‌यो नो॑ वी॒र्या॑वत्तम॒स् तमनु॑ स॒मार॑भामहा॒ इति।
त इन्द्र॑मब्रुव॒न् - त्वव्ँ वै नो॑ वी॒र्या॑वत्तमो ऽसि। त्वामनु॑ स॒मार॑भामहा॒ इति।
सो॑ऽब्रवीत्ति॒स्रो म॑ इ॒मास्त॒नुवो॑ वी॒र्या॑वती॒स्, ताᳶ प्री॑णी॒ताथासु॑रान॒भि भ॑विष्य॒थेति।
ता वै ब्रू॒हीत्य॑ब्रुवन्न्, इ॒यम् अँ॑हो॒मुग् इ॒यव्ँ वि॑मृ॒धेयमि॑न्द्रि॒याव॑ती इत्य॑ब्रवी॒त्।
त इन्द्रा॑याँहो॒मुचे॑ पुरो॒डाश॒मेका॑दशकपाल॒न् निर॑वप॒न्न्, इन्द्रा॑य वैमृ॒धायेन्द्रा॑येन्द्रि॒याव॑ते।
यदिन्द्रा॑याँहो॒मुचे॑ नि॒रव॑प॒न्नँह॑स ए॒व तेना॑मुच्यन्त।
यदिन्द्रा॑य वैमृ॒धाय॒ मृध॑+++(?)+++ ए॒व तेनापा॑घ्नत।
यदिन्द्रा॑येन्द्रि॒याव॑त इन्द्रि॒यमे॒व तेना॒त्मन्न॑दधत।
त्रय॑स्त्रिँशत् कपालम् पुरो॒डाश॒न् निर॑वप॒न्। त्रय॑स्त्रिँश॒द्वै दे॒वता॒स्, ता इन्द्र॑ आ॒त्मन्न् अनु॑ स॒मार॑म्भयत॒ भूत्यै॑।
ताव्ँ वाव दे॒वा विजि॑तिम् उत्त॒माम् असु॑रै॒र्व्य॑जयन्त।</description>
    </item>
    
    <item>
      <title>शत्रुबाधनाग्नीष्टिः</title>
      <link>https://vvasuki.github.io/saMskAra/sangrahaH/taittirIyA/saMhitA/2/4/shatru-bAdhana-agnIShTiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/saMskAra/sangrahaH/taittirIyA/saMhitA/2/4/shatru-bAdhana-agnIShTiH/</guid>
      <description>दे॒वा म॑नु॒ष्याः॑ पि॒तर॒स् - ते॑ ऽन्यत॑ आस॒न्न्,
असु॑रा॒ रक्षाँ॑सि पिशा॒चास् ते॑ऽन्यत॒स्,
तेषा॑न्दे॒वाना॑मु॒त यदल्प॒ल्ँ लोहि॑त॒मकु॑र्व॒न्, तद्रक्षाँ॑सि॒ रात्री॑भिर् असुभ्न॒न्। तान्त्सु॒ब्धान्मृ॒तान॒भि व्यौ॑च्छ॒त्।
ते दे॒वा अ॑विदु॒र् - यो वै नो॒ ऽयम्म्रि॒यते॒ रक्षाँ॑सि॒ वा इ॒मङ् घ्न॒न्तीति।
ते रक्षा॒ँ॒स्युपा॑मन्त्रयन्त। तान्य् अ॑ब्रुव॒न् वर॑व्ँ वृणामहै॒ - यत् असु॑रा॒ञ् जया॑म॒ तन् न॑स् स॒हास॒दिति।
ततो॒ वै दे॒वा असु॑रान् अजय॒न्। तेऽसु॑राञ् जि॒त्वा रक्षा॒ँ॒स्यपा॑नुदन्त।
तानि॒ रक्षा॒ँ॒स्यनृ॑तम् अक॒र्तेति॑ सम॒न्तन् दे॒वान् पर्य॑विश॒न्।
ते दे॒वा अ॒ग्नाव॑नाथन्त।
ते॑ ऽग्नये॒ प्रव॑ते पुरो॒डाश॑म॒ष्टाक॑पाल॒न् निर॑वपन्न्, अ॒ग्नये॑ विबा॒धव॑ते॒, ऽग्नये॒ प्रती॑कवते।</description>
    </item>
    
  </channel>
</rss>