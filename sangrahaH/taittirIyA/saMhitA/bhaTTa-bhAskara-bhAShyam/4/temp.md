




बृह॒स्पति॑स्त्वा सादयतु ।  
पृथि॒व्याᳶ पृ॒ष्ठे ज्योति॑ष्मतीँ॒व्विश्व॑स्मै
प्रा॒णाया॑पा॒नाय
विश्व॒ञ्ज्योति॑र्यच्छ

अग्निस्तेऽधि॑पतिः

वि॒श्वक॑र्मा त्वा सादयत्व॒न्तरि॑ख्षस्य पृ॒ष्ठे
ज्योति॑ष्मतीँ॒व्विश्व॑स्मै प्रा॒णाया॑पा॒नाय

विश्व॒ञ्ज्योति॑र्यच्छ
वा॒युस्तेऽधि॑पतिः

प्र॒जाप॑तिस्त्वा सादयतु दि॒वᳶ पृ॒ष्ठे
ज्योति॑ष्मतीँ॒व्विश्व॑स्मै प्रा॒णाया॑पा॒नाय

विश्व॒ञ्ज्योति॑र्यच्छ
परमे॒ष्ठी तेऽधि॑पतिः

पुरोवात॒सनि॑रसि ।
अ॒भ्र॒सनि॑रसि
विद्यु॒थ्सनिः॑ [20] अ॒सि

स्त॒न॒यि॒त्नु॒सनि॑रसि
वृष्टि॒सनि॑रसि


अ॒ग्नेर्यान्य॑सि दे॒वाना॑म् ।
अग्ने॒रयान्य॑सि वा॒योर्
यान्य॑सि दे॒वानाँ᳚व्

वायो॒र्यान्य॑सि
अ॒न्तरि॑ख्षस्य॒ यान्य॑सि

दे॒वाना॑मन्तरिख्ष॒यान्य॑सि
अ॒न्तरि॑ख्षमसि  ।  
अ॒न्तरि॑ख्षाय त्वा


सलि॒लाय॑ त्वा॒
सर्णी॑काय त्वा॒ +++( उपदधामि)+++ ।   
२२२
सती॑काय त्वा॒ +++( उपदधामि)+++ ।   
२२२
केता॑य त्वा॒ +++( उपदधामि)+++ ।   
२२२
प्रचे॑तसे त्वा॒ +++( उपदधामि)+++ ।   
२२२
विव॑स्वते त्वा+++( उपदधामि)+++ ।   
२२२
+++( उपदधामि)+++ ।   
२२२

दि॒वस्त्वा॒+++( उपदधामि)+++ ।   
२२२
ज्योति॑ष आदि॒त्येभ्य॑स्त्वा +++( उपदधामि)+++ ।   
२२२
ऋचे त्वा॑ +++( उपदधामि)+++ ।   
रु॒चे त्वा᳚+++( उपदधामि)+++ ।   
द्यु॒ते त्वा॑+++( उपदधामि)+++ ।   
भा॒से त्वा᳚+++( उपदधामि)+++ ।   
ज्योति॑षे त्वा +++( उपदधामि)+++ ।   

यशो॒दान्त्वा॒ यश॑सि
तेजो॒दान्त्वा॒ तेज॑सि
पयो॒दान्त्वा॒ पय॑सि
वर्चो॒दान्त्वा॒ वर्च॑सि

द्रविणो॒दान्त्वा॒ द्रवि॑णे सादयामि॒

तेनर्‌षि॑णा॒ तेन॒ ब्रह्म॑णा॒ तया॑ दे॒वत॑याङ्गिर॒स्वद्ध्रु॒वा सी॑द ॥   [21]  














अ॒ग्निना॑ विश्वा॒षाट्  ।  
्सूर्ये॑ण स्व॒राट्  ।
क्रत्वा॒ शची॒पतिः॑ ।
ऋ॒ष॒भेण॒ त्वष्टा᳚ ।
य॒ज्ञेन॑ म॒घवान्॑ ।
दख्षि॑णया सुव॒र्गः ।  
म॒न्युना॑ वृत्र॒हा ।
सौहा᳚र्द्येन तनू॒धाः ।
अन्ने॑न॒ गयः॑ ।
पृ॒थि॒व्याऽस॑नोत् ।
ऋ॒ग्भिर॑न्ना॒दः ।
व॒ष॒ट्का॒रेण॒र्धः ।
साम्ना॑  तनू॒पाः
वि॒राजा॒ ज्योति॑ष्मान्
ब्रह्म॑णा सोम॒पाः ।
गोभि॑र् य॒ज्ञन्दा॑धार
ख्ष॒त्रेण॑ मनु॒ष्या॑न
अश्वे॑न च॒ रथे॑न च व॒ज्री ।
ऋ॒तुभि॑ᳶ प्र॒भुः ।
सँ॒व्व॒थ्स॒रेण॑ परि॒भूः ।
तप॒सा अाना॑धृष्टः
सूर्य॒स्सन्त॒नूभिः॑ ॥   [24]  

प्र॒जाप॑ति॒र्मन॒सान्धोऽच्छे॑तः  +++(असि)+++ ।  
धा॒ता दी॒ख्षाया᳚म् +++(असि)+++ ।  
सवि॒ता भृ॒त्याम् +++(असि)+++ ।  
पू॒षा सो॑म॒क्रय॑ण्याम्+++(असि)+++ ।  
वरु॑ण॒ उप॑न॒द्धः+++(असि)+++ ।  
असु॑रᳵ क्री॒यमा॑णः+++(असि)+++ ।  
मि॒त्रᳵ क्री॒तः +++(असि)+++ ।  
शि॑पिवि॒ष्ट आसा॑दितः+++(असि)+++ ।  
न॒रन्धि॑षᳶ प्रो॒ह्यमा॒णः+++(असि)+++ ।  
अधि॑पति॒राग॑तः+++(असि)+++ ।  
प्र॒जाप॑तिᳶ प्रणी॒यमा॑नः+++(असि)+++ ।  
अग्निराग्नी᳚ध्रे +++(असि)+++ ।  
बृह॒स्पति॒राग्नी᳚ध्रात्प्रणी॒यमा॑नः+++(असि)+++ ।  
इन्द्रो॑  हवि॒र्धाने᳚ +++(असि)+++ ।  
अदि॑ति॒रासा॑दितः+++(असि)+++ ।  
विष्णु॑रुपावह्रि॒यमा॒णः+++(असि)+++ ।  
अथ॒र्वोपो᳚त्तः+++(असि)+++ ।  
य॒मो॑ऽभिषु॑तः+++(असि)+++ ।  
अ॒पू॒त॒पा आ॑धू॒यमा॑नः +++(असि)+++ ।  
वा॒युᳶ पू॒यमा॑नः+++(असि)+++ ।  
मि॒त्रः ख्षी॑र॒श्रीः+++(असि)+++ ।  
म॒न्थी स॑क्तु॒श्रीः+++(असि)+++ ।  
वै᳚श्वदे॒व उन्नी॑तः+++(असि)+++ ।  
रुद्र॒ आहु॑तः+++(असि)+++ ।  
वा॒युरावृ॑त्तः+++(असि)+++ ।  
नृ॒चख्षा॒ᳶ प्रति॑ख्यातः+++(असि)+++ ।  
भ॒ख्ष आग॑तः+++(असि)+++ ।  
पितृ॒णान्ना॑राश॒ꣳ॒सः+++(असि)+++ ।  
असु॒रात्तः॑ +++(असि)+++ ।  
सिन्धु॑रवभृ॒थम् +++(असि)+++ ।  
अ॒व॒ प्र॒यन्थ्स॑मु॒द्रः +++(असि)+++ ।  
अव॑गतस्सलि॒लः +++(असि)+++ ।  
प्रप्लु॑तस्सुव॑ः+++(असि)+++ ।  
उ॒दृच॑ङ्ग॒तः +++(असि)+++ ।  


कृत्ति॑का॒ नख्ष॑त्रम॒ग्निर्दे॒वता अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।

 रो॒हि॒णी नख्ष॑त्रम्प्र॒जाप॑तिर्दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।


मृ॒ग॒शीर्‌षन्नख्ष॑त्र॒ꣳ॒ सोमो॑ दे॒वता अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।

आ॒र्द्रा नख्ष॑त्रꣳ रु॒द्रो दे॒वता अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
पुन॑र्वसू॒ नख्ष॑त्र॒मदि॑तिर्दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।

ति॒ष्यो॑ नख्ष॑त्र॒म्बृह॒स्पति॑र्दे॒वता᳚ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।

आ॒श्रे॒षा नख्ष॑त्रꣳ स॒र्पा दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।

म॒घा नख्ष॑त्रम्पि॒तरो॑ दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।

फल्गु॑नी॒ नख्ष॑त्रम् [26]  अ॒र्य॒मा दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।

फल्गु॑नी॒ नख्ष॑त्र॒म्भगो॑ दे॒वता अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
हस्तो॒ नख्ष॑त्रꣳ सवि॒ता दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
चि॒त्रा नख्ष॑त्र॒मिन्द्रो॑ दे॒वता᳚ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
स्वा॒ती नख्ष॑त्रँव्वा॒युर्दे॒वता अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
विशा॑खे॒ नख्ष॑त्रमिन्द्रा॒ग्नी दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
अ॒नू॒रा॒धा  नख्ष॑त्रम्मि॒त्रो दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
रो॒हि॒णी नख्ष॑त्र॒मिन्द्रो॑ दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
वि॒चृतौ॒ नख्ष॑त्रम्पि॒तरो॑ दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
अ॒ाषा॒ढा नख्ष॑त्र॒मापो॑ दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
अ॒ाषा॒ढा नख्ष॑त्रँ॒व्विश्वे॑ दे॒वा दे॒वता᳚ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
श्रो॒णा नख्ष॑त्त्रँ॒व्विष्णु॑र्दे॒वता अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
श्रवि॑ष्ठा॒ नख्ष॑त्रँ॒व्वस॑वः [27]  दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
श॒तभि॑ष॒ङ्नख्ष॑त्र॒मिन्द्रो॑ दे॒वता᳚ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
 प्रो॒ष्ठ॒प॒दा नख्ष॑त्रम॒ज एक॑पाद्दे॒वता᳚ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
प्रो॒ष्ठ॒प॒दा नख्ष॑त्र॒महि॑र्बु॒ध्नियो॑ दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
रे॒वती॒ नख्ष॑त्रम्पू॒षा दे॒वता᳚ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।


अ॒श्व॒युजौ॒  नख्ष॑त्रम॒श्विनौ॑ दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
अ॒प॒भर॑णीर्नख्ष॑त्रँय्य॒मो दे॒वता॑ अ॒ग्ने रुच॑स्स्थ प्र॒जाप॑तेर्धा॒तुस्सोम॑स्य॒
ऋ॒चे त्वा᳚ +++( उपदधामि)+++ । रु॒चे त्वा᳚ +++( उपदधामि)+++ ।
द्यु॒ते त्वा॑ +++( उपदधामि)+++ ।  भा॒से त्वा᳚+++( उपदधामि)+++ । ज्योति॑षे त्वा +++( उपदधामि)+++ ।
पू॒र्णा प॒श्चाद्यत्ते॑ दे॒वा अद॑धुः ॥   [28]  


मधु॑श्च॒ माध॑वश्च॒ वास॑न्तिकावृ॒तू
शु॒क्रश्च॒ शुचि॑श्च॒ ग्रैष्मा॑वृ॒तू
नभ॑श्च नभ॒स्य॑श्च॒ वार्‌षि॑कावृ॒तू
इ॒षश्चो॒र्जश्च॑ शार॒दावृ॒तू
सह॑श्च सह॒स्य॑श्च॒ हैम॑न्तिकावृ॒तू
तप॑श्च तप॒स्य॑श्च शैशि॒रावृ॒तू
अ॒ग्नेर॑न्तश्श्ले॒षो॑ऽसि॒ कल्पे॑ता॒न्
द्यावा॑पृथि॒वी कल्प॑न्ता॒माप॒ ओष॑धी॒ᳵ कल्प॑न्ताम्

अ॒ग्नय॒ᳶ पृथ॒ङ्मम॒ ज्यैष्ठ्या॑य॒ सव्र॑ताः [29]  
ये᳚ऽग्नय॒स्सम॑नसोऽन्त॒रा
द्यावा॑पृथि॒वी शै॑शि॒रावृ॒तू अ॒भि कल्प॑माना॒ इन्द्र॑मिव दे॒वा अ॒भि सँव्वि॑शन्तु

सँ॒य्यच्च॒ प्रचे॑ताश्चा॒ग्नेस्सोम॑स्य॒ सूर्य॑स्यो॒ग्रा च॑ भी॒मा च॑
पितृ॒णाँय्य॒मस्येन्द्र॑स्य ध्रु॒वा च॑ पृथि॒वी च॑
दे॒वस्य॑ सवि॒तुर्म॒रुताँ॒व्वरु॑णस्य ध॒र्त्री च॒ धरि॑त्री च
मि॒त्रावरु॑णयोर्मि॒त्रस्य॑ धा॒तुᳶ प्राची॑ च प्र॒तीची॑ च॒
वसू॑नाꣳ रु॒द्राणा᳚म् [30]  आ॒दि॒त्याना॒न्ते तेऽधि॑पतय॒स्तेभ्यो॒ नम॒स्ते नो॑ मृडयन्तु
ते यन्द्वि॒ष्मो यश्च॑ नो॒ द्वेष्टि॒ तँव्वो॒ जम्भे॑ दधामि

स॒हस्र॑स्य प्र॒मा अ॑सि
स॒हस्र॑स्य प्रति॒मा अ॑सि
स॒हस्र॑स्य वि॒मा अ॑सि
स॒हस्र॑स्यो॒न्मा अ॑सि
साह॒स्रो॑ऽसि
स॒हस्रा॑य त्वे॒मा मे॑ अग्न॒ इष्ट॑का धे॒नव॑स्स॒न्त्वेका॑ च श॒तञ्च॑ स॒हस्र॑ञ्चा॒युत॑ञ्च [31]  
नि॒युत॑ञ्च प्र॒युत॒ञ्चार्बु॑दञ्च॒ न्य॑र्बुदञ्च समु॒द्रश्च॒ मध्य॒ञ्चान्त॑श्च परा॒र्धश्चे॒मा मे॑ अग्न॒ इष्ट॑का धे॒नव॑स्सन्तु
ष॒ष्टिस्स॒हस्र॑म॒युत॒मख्षी॑यमाणा ऋत॒स्थास्स्थ॑र्ता॒वृधो॑ घृत॒श्चुतो॑ मधु॒श्चुत॒ ऊर्ज॑स्वतीस्स्वधा॒विनी॒स
्ता मे॑ अग्न॒ इष्ट॑का धे॒नव॑स्सन्तु
वि॒राजो॒ नाम॑ काम॒दुघा॑ अ॒मुत्रा॒मुष्मिँ॑ल्लो॒के ॥   [32]  
