---
title: शेषहोमादिकम्
unicode_script: devanagari
---

## दण्डोत्थापनमन्त्रः

उ॒दी॒र्ष्वाऽतो॑ विश्वावसो॒ +++(गन्धर्व)+++  
नम॑सेडामहे त्वा ।  
अ॒न्याम् इ॑च्छ प्रफ॒र्व्यꣳ॑+++(=प्रथमवयसं)+++  
सञ्जा॒यां पत्या॑ सृज ।  

उ॒दी॒र्ष्वातः॒ पति॑वती॒ ह्य् ए॑षा  
वि॒श्वाव॑सुं॒ नम॑सा गी॒र्भिर् ई॑ट्टे+++(=याचे)+++ ।  
अ॒न्याम् इ॑च्छ पितृ॒षदं॒ व्य॑क्ता॒ꣳ॒  
स ते॑ भा॒गो ज॒नुषा॒ तस्य॑ विद्धि ।  

## शेष-होम-मन्त्राः
अग्ने॑ प्रायश्+++(=विनाश)+++-चित्ते॒+++(=सन्धातः)+++! त्वन् दे॒वानां॒ प्राय॑श्चित्तिर् असि।  
ब्राह्म॒णस् त्वा॑ ना॒थ-का॑मः॒ प्रप॑द्ये॒।  
याऽस्यां प॑ति॒घ्नी त॒नूः प्र॑जा॒घ्नी प॑शु॒घ्नी ल॑क्ष्मि॒घ्नी, जा॑र॒घ्नीम् अ॑स्यै॒ ताङ् कृ॑णोमि॒ स्वाहा॑ ।+++(र५)+++  

वायो॑ प्रायश्चित्ते॒! त्वन् दे॒वानां॒ प्राय॑श्चित्तिर् असि।  
ब्राह्म॒णस् त्वा॑ ना॒थ-का॑मः॒ प्रप॑द्ये॒।  
याऽस्यां प॑ति॒घ्नी त॒नूः प्र॑जा॒घ्नी प॑शु॒घ्नी ल॑क्ष्मि॒घ्नी, जा॑र॒घ्नीम् अ॑स्यै॒ ताङ् कृ॑णोमि॒ स्वाहा॑ ।+++(र५)+++  

आदि॑त्य प्रायश्चित्ते॒!  त्वन् दे॒वानां॒ प्राय॑श्चित्तिर् असि।  
ब्राह्म॒णस् त्वा॑ ना॒थ-का॑मः॒ प्रप॑द्ये॒।  
याऽस्यां प॑ति॒घ्नी त॒नूः प्र॑जा॒घ्नी प॑शु॒घ्नी ल॑क्ष्मि॒घ्नी, जा॑र॒घ्नीम् अ॑स्यै॒ ताङ् कृ॑णोमि॒ स्वाहा॑ ।+++(र५)+++ 

प्रजा॑पते प्रायश्चित्ते॒!  त्वन् दे॒वानां॒ प्राय॑श्चित्तिर् असि।  
ब्राह्म॒णस् त्वा॑ ना॒थ-का॑मः॒ प्रप॑द्ये॒।  
याऽस्यां प॑ति॒घ्नी त॒नूः प्र॑जा॒घ्नी प॑शु॒घ्नी ल॑क्ष्मि॒घ्नी, जा॑र॒घ्नीम् अ॑स्यै॒ ताङ् कृ॑णोमि॒ स्वाहा॑ ।+++(र५)+++ 

प्र॒स॒वश्+++(=अनुज्ञा)+++ चो॑पया॒मश्+++(=पृथिवी)+++ च॒  
+++(इयं वा उपयामः इति श्रुतेः)+++  
काट॑श्+++(=लिङ्गरूपरुद्रः)+++ चार्ण॒वश् च॑  
धर्ण॒सिश्+++(=गृहं)+++ च॒ द्रवि॑णञ् च॒  
भग॑श् चा॒न्तरि॑क्षञ् च॒  
सिन्धु॑श् च समु॒द्रश् च॒  
सर॑स्वाꣳश् च वि॒श्वव्य॑चाश् च॒  
ते यं द्वि॒ष्मो यश्च॑ नो॒ द्वेष्टि॒, तमे॑षा॒ञ् जम्भे॑+++(=दन्ते)+++ दद्ध्म॒स् स्वाहा॑ ।  

+++(वसन्तादीनां षण्णामृतूनां द्वौद्वौ मासौ-)+++  
मधु॑श्च॒ माध॑वश्च  
शु॒क्रश्च॒ शुचि॑श्च॒  
नभ॑श्च नभ॒स्य॑श् च॒  
+इ॒षश् चो॒र्जश्च॒  
सह॑श् च सह॒स्य॑श् च॒  
तप॑श् च तप॒स्य॑श् च॒  
ते यं द्वि॒ष्मो यश्च॑ नो॒ द्वेष्टि॒ तमे॑षा॒ञ् जम्भे॑+++(=दन्ते)+++ दद्ध्म॒स् स्वाहा॑ ।  

चि॒त्तञ् च॒ चित्ति॒श् चा+  
ऽकू॑त॒ञ्+++(=अभिप्रेतम्)+++ चाकू॑ति॒श्+++(=अभिप्रायः)+++ च  
+अधी॑त॒ञ् चाधी॑तिश्च॒  
विज्ञा॑तञ्च वि॒ज्ञान॑ञ्च॒  
नाम॑ च॒ क्रतु॑श्+++(=आकृतिः)+++ च॒  
दर्‌श॑श्च पू॒र्णमा॑सश्च॒  
ते यं द्वि॒ष्मो यश्च॑ नो॒ द्वेष्टि॒ तमे॑षा॒ञ् जम्भे॑+++(=दन्ते)+++ दद्ध्म॒स् स्वाहा॑ ।  

### वध्वाश् शिरस्य् आज्यशेषानयनम्
भूस् स्वाहा॒, भुव॒स् स्वाहा॒, सुव॒स् स्वाहोꣳ स्वाहा॑ ।। (10)  
+++(भूरादयः त्रयो लोकाः । ओमिति ब्रह्म ॥)+++

इति श्रीहरदत्तविरचिते एकाग्निकाण्डमन्त्र व्याख्याने दशमः खण्डः

### परस्परवीक्षणम्
+++(वधूर् वरं समीक्षते)+++  
अप॑श्यन् त्वा॒ मन॑सा॒ चेकि॑तानं॒+++(=जानन्तं)+++  
तप॑सो जा॒तं तप॑सो॒ विभू॑तम् ।  
इ॒ह प्र॒जाम् इ॒ह र॒यिꣳ ररा॑णः॒  
प्रजा॑यस्व प्र॒जया॑ पुत्रकाम ।  

______________
+++(वरो वधूम् ईक्षते)+++  
अप॑श्यन् त्वा॒ मन॑सा॒ दीध्या॑ना॒ꣳ॒+++(=ध्यायन्तीं)+++  
स्वायां॑ त॒नूꣳ+++(न्वां)+++ ऋ॒त्विये॒ +++(काले)+++ नाथ॑मानाम् ।  
उप॒ माम् +++(सम्भोगकाले)+++ उ॒च्चा यु॑व॒तिर् बुभू॑याः॒+++(=अनुभूयाः)+++  
प्रजा॑यस्व प्र॒जया॑ पुत्रकामे ।+++(४)+++  

______________
+++(उत्तरयाऽऽज्यशेषेण हृदयदेशौ समनक्ति)+++
सम॑ञ्जन्तु॒ विश्वे॑ दे॒वास्  
समापो॒ हृद॑यानि नौ ।  
सं मा॑त॒रिश्वा॒ सं धा॒ता  
समु॒ देष्ट्री॑+++(=सरस्वती)+++ दिदेष्टु नौ ।+++(र५)+++  

### अथ जपः  
प्रजा॑पते त॒न्वं॑ मे जुषस्व॒  
त्वष्ट॑र् दे॒वेभि॑स् स॒हसा॒म+++(न= सममान)+++ इ॑न्द्र ।  
विश्वै॑र् दे॒वै रा॒तिभि॑स् सꣳ ररा॒णः  
पु॒ꣳ॒सां ब॑हू॒नां मा॒तर॑स् स्याम ।+++(र४)+++  

आ नः॑ प्र॒जाञ् ज॑नयतु प्र॒जाप॑तिर्  
आजर॒साय॒ +++(स्नेहाय)+++ सम॑नक्त्व् अर्य॒मा ।  
अ-दु॑र्-मङ्गलीः पतिलो॒कम् आ वि॑श॒  
शन् नो॑ भव द्वि॒पदे॒ शञ् चतु॑ष्पदे ।  

तां पू॑षञ् छि॒वत॑मा॒म् एर॑यस्व॒  
यस्यां॒ बीजं॑ मनु॒ष्या॑ वप॑न्ति ।  
या न॑ ऊ॒रू उ॑श॒ती+++(=कामयमाना)+++ वि॒स्र+++(श्र)+++या॑तै॒+++(=विश्लिष्टौ कुर्यात्)+++  
यस्या॑म् उ॒शन्तः॒+++(=कामयमानाः)+++ प्रह॑रेम॒ शेफ॑म् ।।+++(५)+++ (11)

