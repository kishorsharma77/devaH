---
title: गृहनिर्माणम्।
unicode_script: devanagari
---

हरदत्तो [ऽत्र](https://archive.org/stream/EKAGNIKANDABHASHYAMSAMSKRUTHAM/EKAGNIKANDA%20BHASHYAM%20SAMSKRUTHAM#page/n161/mode/2up)। प्रयोगो [ऽत्र](../../../../../mantraH/kalpaH/sUtra/Apastamba/pramANAni/gRhya/karmANi/gRha/)।

## निर्माणम्
__________________
+++(पालाशेनोदूहेनोदूहति)+++  
यद् भूमेः॑ क्रू॒रं तद् इ॒तो ह॑रामि॒,  
परा॑ची॒न् निर्ऋ॑तिं॒ निर्वा॑हयामि ।  
इ॒द२ꣳ श्रेयो॑ ऽव॒सान॒म्+++(=स्थानम्)+++ आग॑न्म+++(=आगतवन्तो)+++ देवा॒,  
गोम॒द् अश्वा॑वद् इ॒दम् अ॑स्तु॒ प्र भूम॑ ।

__________________
<div class="js_include" url="../../../../mantraH/lokAntaram/Rk/syonA_pRthivI/"  newLevelForH1="2" includeTitle="true"> </div>  

## स्थूणावधानम्
इ॒हैव ति॑ष्ठ॒ निमि॑ता॒+++(=निखाता)+++  
+++(तक्षकृत-)+++तिल्व॑ला+++(=तिलकवती)+++ स्या॒द् इरा॑+++(=अन्न)+++वती ।  
मध्ये॒ ताल्प्य॑स्य+++(=गृह्यस्य [द्वारस्य])+++ तिष्ठा॒न्  
मा त्वा॒ प्राप॑न्न् अघा॒यवः॑ ।  

आ त्वा॑ कुमा॒रस् तरु॑ण॒  
आ व॒त्सो जग॑ता स॒ह ।  
आ त्वा॑ परि॒स्रुतः॑+++(=सुरायाः → घृतस्य)+++ कुं॒भा  
आ द॒ध्नः कल॑शीर् +++(मन्थनार्थम्)+++ अयन् ।  

______________
+++(वंशमाधीयमानमनुमन्त्रयते)+++  
ऋ॒तेन॒ स्थूणा॑व्+++(=स्तम्भम्)+++ अ॒धिरो॑ह व॒ꣳ॒शो  
ऽग्रो वि॒राज॒न्न् अप॑सेध शत्रून्॑ ।  

______________
+++(सम्मितम्/ सिद्धम् उत्तरैर् यथालिङ्गम् अभिमन्त्रयते)+++  
ब्रह्म॑ च ते क्ष॒त्रञ् च॒ पूर्वे॒ स्थूणे॑ अ॒भिर॑क्षतु ।  
य॒ज्ञश् च॒ दक्षि॑णाश् च॒ दक्षि॑णे [स्थूणे॑ अ॒भिर॑क्षतु]।  
इ॒षश् चो॒र्जश् +++(शारदौ मासौ)+++ चाप॑रे [स्थूणे॑ अ॒भिर॑क्षतु]।  
मि॒त्रश् च॒ वरु॑ण॒श् चोत्त॑रे [स्थूणे॑ अ॒भिर॑क्षतु]।  
ध॒र्मस् ते॒ स्थूणा॑राजः॒  
श्रीस् ते॒ स्तूपः॑+++(=पृष्ठवंशः)+++ ।+++(५)+++  

## प्रवेशः
+++(अग्निमुद्धरति)+++  
उ॒द्ध्रि॒यमा॑ण॒ उद्ध॑र पा॒प्मनो॑ मा॒  
यद् अवि॑द्वा॒न् यच् च॑ वि॒द्वाꣳश् च॒कार॑ ।  
अह्ना॒ यद् एनः॑ कृ॒तम् अ॑स्ति पा॒पꣳ  
रात्र्या॒ यदेनः॑ कृ॒तम् अ॑स्ति पा॒पꣳ  
सर्व॑स्मा॒न् मोद्धृ॒तो +++(त्वम्)+++ मु॑ञ्च॒ तस्मा॑त् ।  

_________________________
+++(अगारं प्रपादयति)+++   
इन्द्र॑स्य +++(मम)+++ गृ॒हा वसु॑मन्तो वरू॒थिन॒स्+++(=गृहा[वयवा])+++ -  
तान् अ॒हꣳ सु॒मन॑सः॒ प्रप॑द्ये ।  

_________________________
+++(अग्निं प्रतिष्ठापयति)+++  
अ॒मृ॒ता॒हु॒तिम् अ॒मृता॑याञ् जुहोम्य्+++(→स्थापयामि)+++  
अ॒ग्निं पृ॑थि॒व्याम् अ॒मृत॑स्य॒ जित्यै॑ ।  
तया॑ ऽन॒न्तं काम॑म् अ॒हञ् ज॑यानि  
प्र॒जाप॑ति॒र् यं प्र॑थ॒मो जि॒गाय॑  
+अ॒ग्निम् अ॑ग्नौ॒+++(→पृथिव्यां)+++ स्वाहा॑ ।  
+++(इयं वा अग्निर्वैश्वानरः इति श्रुतेः।)+++

________________
+++(व्रीहियवनिवपनम्)+++  
अन्न॑प॒ते ऽन्न॑स्य नो देहि  
अ॒न॒मी॒वस्य॑+++(=आरोग्यकरस्य)+++ शु॒ष्मिणः॑+++(=बलिनः)+++ ।  
प्रप्र॑ दा॒तार॑न् तारिषः  
ऊर्ज॑न्+++(=अन्नं बलं वा)+++ नो धेहि द्वि॒पदे॒ चतु॑ष्पदे ।


### उदधानव्यवस्था
________________
+++(उदधाने उदकुम्भान् आनयति)+++  
अरि॑ष्टा अ॒स्माकं॑ वी॒रास् स॑न्तु॒  
मा परा॑ सेचि मे॒ धन॑म् ।+++(र४)+++  

________________
+++(दीर्णमुत्तरयाऽनुमन्त्रयते)+++   
भूमि॒र् भूमि॑म् अगान्  
मा॒ता मा॒तर॒म् अप्य् अ॑गात् ।  
भू॒यास्म॑ पु॒त्रैः प॒शुभि॒र्  
यो नो॒ द्वेष्टि॒ स भि॑द्यताम् ।+++(र५)+++  

### होममन्त्राः 
वास्तो॑ष्पते॒ प्रति॑ जानीह्य् अ॒स्मान्त्  
स्वा॑वे॒शो+++(=सुगमो)+++ अ॑नमी॒वो+++(=आरोग्यकरः)+++ भ॑वा नः ।  
यत् त्वेम॑हे॒ प्रति॒ तन् नो॑ जुषस्व॒  
शं न॑ एधि द्वि॒पदे॒ शं चतु॑ष्पदे । 

वास्तो॑ष्पते श॒ग्मया॑+++(=सुखया)+++ स॒ꣳ॒सदा॑ ते  
सक्षी॒महि॑+++(←सच समवाये)+++ र॒ण्वया॑+++(=रममाणया)+++ गातु॒मत्या॑+++(=सन्मार्गगामिन्या)+++) ।  
आवः॒ क्षेम॑+++(=लब्धस्य रक्षणे)+++ उ॒त योगे॒+++(=अलब्धस्य लाभे)+++ वरं॑ नो  
+++(हे विश्वेदेवाः)+++ यू॒यम् पा॑त स्व॒स्तिभिः॒ सदा॑ नः ।  

वास्तो॑ष्पते प्र॒तर॑णो न एधि॒  
गोभि॒र् अश्वे॑भिर् इन्दो+++(←इन्दिरैश्वर्यकर्मा/ उदिर्वा क्लेदकर्मा)+++ ।  
अ॒जरा॑सस् ते स॒ख्ये स्या॑म  
पि॒तेव॑ पु॒त्रान् प्रति॑ नो जुषस्व ।  

अ॒मी॒व॒हा+++(=व्याधिहा)+++ वास्तो॑ष्पते॒  
विश्वा॑ रू॒पाण्य् आ॑ वि॒शन्न् ।  
सखा॑ सु॒शेव॑+++(फ)+++ एधि नः ।  

### उदकुम्भेन परिषेचनम्
शि॒व॒ꣳ॒ शि॒वम् ।। (15)
