---
title: सर्पबलिः
unicode_script: devanagari
---

## किंशुकहोमः
ज॒ग्धो मश॑को, ज॒ग्धा वितृ॑ष्टिर्, ज॒ग्धो व्य॑द्ध्व॒रः स्वाहा॑ ।  
ज॒ग्धो व्य॑द्ध्व॒रो,  ज॒ग्धो मश॑को,  ज॒ग्धा वितृ॑ष्टि॒स् स्वाहा॑ ।  
ज॒ग्धा वितृ॑ष्टिर्, ज॒ग्धो व्य॑द्ध्व॒रो, ज॒ग्धो मश॑क॒स् स्वाहा॑ ।। +++(र५ विन्यासे ऽत्र सर्पाकृतिः)+++

## समिद्धोमः 
### मन्त्राः
इन्द्र॑ जहि दन्द॒शूकं॑  
प॒क्षिणं॒ यस् स॑रीसृ॒पः ।  
दं॒क्ष्यन्त॑ञ् च द॒शन्त॑ञ् च॒  
सर्वा॒ꣳ॒स् तान् इ॑न्द्र जंभय॒+++(=स्तम्भय)+++ स्वाहा॑ ।  

अ॒प्सुजा॑त॒ सरे॑वृद्ध  
दे॒वाना॒म् अपि॑ हस्त्य ।  
त्वम् अ॑ग्न इन्द्र॒ प्रेषि॑त॒स्  
स नो॒ मा हिꣳ॑सीः॒ स्वाहा॑ ।  

त्राण॑म् असि।  
परि॒त्राण॑म् असि।  
परि॒धिर् अ॑सि ।  
अन्ने॑न मनु॒ष्याꣳ॑स् त्रायसे॒, तृणैः॑ प॒शून्, ग॒र्तेन॑ स॒र्पान्, य॒ज्ञेन॑ दे॒वान्त् स्व॒धया॑ पि॒तॄन्त् स्वाहा॑ ।  

## आज्याहुतिमन्त्राः
+++(सर्पाधिपते!)+++ तत् स॒त्यं यत् ते॑ ऽमावा॒स्या॑याञ् च पौर्णमा॒स्याञ् च॒ विष॑ब॒लिꣳ हर॑न्ति॒।  
सर्व॑ उदर-स॒र्पिणः॑ तत् +++(बलिं)+++ ते॒ प्रेर॑ते॒+++(=प्राप्नुवन्ति)+++, त्वयि॒ संवि॑शन्ति।  
त्वयि॑ नस्स॒तस्+++(=आश्रितान्)+++, त्वयि॑ स॒द्भ्यो +++(सर्पेभ्यो)+++, व॒र्षाभ्यो॑ नः॒ परि॑देहि ।  
+++(वर्षऋतौ सर्पबाहुल्यम्।)+++

नमो॑ अस्तु स॒र्पेभ्यो॑  
ये के च पृथि॒वीम् अनु॑।  
ये अ॒न्तरि॑क्षे दि॒वि  
तेभ्य॑स् स॒र्पेभ्यो॒ नमः॑॥

ये॑ऽदो रो॑च॒ने दि॒वो  
ये वा॒ सूर्य॑स्य र॒श्मिषु॑ ।  
येषा॑म् अ॒प्सु सदः॑ कृ॒तं  
तेभ्यः॑ स॒र्पेभ्यो॒ नमः॑ ॥

या इष॑वो यातु॒धाना॑नां॒  
ये वा॒ वन॒स्पती॒ꣳर् अनु॑ ।  
ये वा॑ ऽव॒टेषु॒ +++(बिलेषु)+++ शेर॑ते॒  
तेभ्यः॑ स॒र्पेभ्यो नमः॑ ॥

## बलिहरण-सङ्कल्पः
नमो॑ अस्तु स॒र्पेभ्यो॒  
ये पार्थि॑वा॒ य आ॑न्तरि॒क्ष्या॑ ये दि॒व्या॑ ये दि॒श्याः॑ ।  
+++(उपक्रमे)+++ तेभ्य॑ इ॒मं ब॒लिꣳ ह॑रिष्यामि ।  
+++(मार्गशीर्ष्यां तु)+++ तेभ्य॑ इ॒मं ब॒लिम॑हार्षम् ।  

## उपस्थानमन्त्राः
तक्ष॑क॒ वैशा॑लेय- धृ॒तरा॑ष्ट्रैरावत॒स् ते जी॑वा॒स्,  
त्वयि॑ नस्स॒तस्+++(=आश्रितान्)+++, त्वयि॑ स॒द्भ्यो +++(सर्पेभ्यो)+++, व॒र्षाभ्यो॑ नः॒ परि॑देहि ।  
धृ॒तरा॑ष्ट्रैरावत॒ तक्ष॑क॒स्ते वै॑शाले॒यो जी॑वा॒स् …।  
अ॒हि॒ꣳ॒सा॒ति॒ब॒लस्ते जी॑वा॒स् …।  
अ॒ति॒ब॒ला॒हि॒ꣳ॒सस्ते जी॑वा॒स्  …।  

ये द॑न्द॒शूकाः॒ पार्थि॑वा॒स्- ताꣳस् त्वम् इ॒तः प॒रो गव्यू॑तिं॒ निवे॑शय ।  
सन्ति॒ वै न॑श् श॒फिन॒स्, सन्ति॑ द॒ण्डिन॒स्, ते वो॒ नेद् +धि॒नसा॒न्, न्येद् यू॒यम् अ॒स्मान् हि॒नसा॑त ।  

<div class="js_include" url="../../../../mantraH/lokAntaram/yajuH/dik/samIchI_nAmAsi/"  newLevelForH1="4" includeTitle="false"> </div>  

<div class="js_include" url="../../../../mantraH/lokAntaram/yajuH/dik/hetayo_nAma/"  newLevelForH1="4" includeTitle="false"> </div>  

## प्रत्येत्य गृहपरिषेचनमन्त्रौ
अप॑ श्वेत +++(सर्पाधिपते)+++ प॒दा+++(वि३)+++ ज॑हि॒+++(→हन)+++  
पूर्वे॑ण॒ चाप॑रेण च ।  
स॒प्त च॒ मानु॑षीर् इ॒मास् +++(सर्पजातीः- ब्राह्मणानां तिस्रः वैश्यानां द्वे, शूद्राणां च द्वे)+++  
ति॒स्रश्च॑ रा॒जब॑न्धवीः ।  

न वै श्वे॒तस्या॑ऽध्याचा॒रे+++(=आधिपत्ये)+++  
ऽहि॑र् ज॒घान॒ कञ्च॒न ।  
श्वे॒ताय॑ वैद॒र्वाय॒+++(=विदर्बपुत्राय)+++ नमो॒  
नमः॑ श्वे॒ताय॑ वैद॒र्वाय॑ ।। (17)

## स्रोतांसि
- मन्त्रपाठे [ऽत्र](https://archive.org/stream/EKAGNIKANDABHASHYAMSAMSKRUTHAM/EKAGNIKANDA%20BHASHYAM%20SAMSKRUTHAM#page/n173/mode/2up)। 