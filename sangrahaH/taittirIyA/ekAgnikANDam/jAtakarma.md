---
title: जातकर्म
unicode_script: devanagari
---

### अभिमर्शनम्
<div class="js_include" url="../../../../mantraH/agniH/Rk/divaspari/"  newLevelForH1="4" includeTitle="true"> </div>  

### उपस्थ आधानम्
अ॒स्मिन्न॒हँस॒हस्रं॑ पुष्या॒म्येध॑मान॒स् स्वे वशे॑ ।

###  अभिमन्त्रणम्
अङ्गा॑दङ्गा॒त्संभ॑वसि॒ हृद॑या॒दधि॑ जायसे ।  
आ॒त्मा वै पुत्र॒नामा॑ऽसि॒ स जी॑व श॒रद॑श्श॒तम् ।

### मूर्धन्यवघ्राणम्

अश्मा॑ भव पर॒शुर्भ॑व॒ हिर॑ण्य॒मस्तृ॑तं भव ।  
प॒शू॒नान्त्वा॑ हिङ्का॒रेणा॒भि  जि॑घ्राम्य् असौ+++(→नामनिर्देशः)+++।

###  दक्षिणकर्णे-जपः
मे॒धान्ते॑ दे॒वस्स॑वि॒ता मे॒धान्दे॒वी सर॑स्वती ।  
मे॒धान्ते॑ अ॒श्विनौ॑ दे॒वावाध॑त्तां॒ पुष्क॑रस्रजा ।

###  मधु-घृत-प्राशनम्

त्वयि॑ मे॒धां त्वयि॑ प्र॒जां त्वय्य॒ग्निस्तेजो॑ दधातु ।  
त्वयि॑ मे॒धां त्वयि॑ प्र॒जां त्वयीन्द्र॑ इन्द्रि॒यं द॑धातु ।  
त्वयि॑ मे॒धां त्वयि॑ प्र॒जां त्वयि॒ सूर्यो॒ भ्राजो॑ दधातु ।

### स्नापनम्

<div class="js_include" url="../../../../mantraH/AdityaH/Rk/druho_munchAmi/"  newLevelForH1="4" includeTitle="true"> </div>  

### दधि-घृत-प्राशनम्
भूस्स्वाहा॒ भुव॒स्स्वाहा॒ सुव॒स्स्वाहा। ॐ स्वाहा॑ ।।

### मातुर् उपस्थ आधानम्
मा ते॑ कुमा॒रँ रक्षो॑वधी॒न्  
मा धे॒नुर॑त्यासा॒रिणी॑ ।  
प्रि॒या धन॑स्य भूया॒  
एध॑माना॒ स्वे गृ॒हे ।

### दक्षिणे स्तने प्रतिधाप्य
अ॒यं कु॑मा॒रो ज॒रां ध॑यतु दी॒र्घमायुः॑ ।  
यस्मै॒ त्व२ँ स्तन॒! प्रप्या॒य +++(=प्रक्षर)+++  
+आयु॒र्वर्चो॒ यशो॒ बल॑म् ।

### पृथिव्या अभिमर्शः
- यद्भूमे॒र्हृद॑यन्दि॒वि च॒न्द्रम॑सि श्रि॒तम् । तदु॑र्वि पश्यं॒ +++(=पश्येयम्)+++ माऽहं पौत्र॒मघꣳ॑ रुदम् ।
- यत्ते॑ सुसी॒मे हृद॑यं॒ वेदा॒हं तत् प्र॒जाप॑तौ +++(=चन्द्रमसि [छायारूपेण])+++ । वेदा॑म॒ तस्य॑ ते व॒यं माऽहं पौत्र॒मघꣳ॑ रुदम् ।

### संविष्टस्याभिमर्शनम्
न +आम॑यति॒, न रु॑दति॒, यत्र॑ व॒यं व॑दामसि॒, यत्र॑ चा॒भिमृ॑शामसि ।

### उदकुम्भनिधानम्
आप॑स्सु॒प्तेषु॑ जाग्रत॒ रक्षाꣳ॑सि॒ निरि॒तो नु॑दद्ध्वम् ।

## सूतकहोमः
<div class="js_include" url="../../../../mantraH/misc-devas/yajuH/sUtaka-homa-mantra-Ap/"  newLevelForH1="4" includeTitle="true"> </div>  

सर्षपान् फलीकरणमिश्रानञ्जलिनोत्तरैस् त्रिस्त्रि प्रतिस्वाहाकारं हुत्वा +++(पिता)+++ संशास्ति- "प्रविष्टे प्रविष्ट एव तूष्णीमग्नावावपते"ति ६  
एवमहरहरानिर्दशतायाः +++(="निर्दशा"निर्गता दशभ्योऽहोरात्रेभ्यो या रात्रिस्सा)+++७

## प्रवासादेत्य जातकर्म
अङ्गा॑दङ्गा॒त् संभ॑वसि॒ हृद॑या॒दधि॑ जायसे । वे॒दो वै पुत्र॒नामा॑ऽसि॒ स जी॑व श॒रद॑श्श॒तम् । 

मूर्धन्यवघ्राणम् - अश्मा॑ भव पर॒शुर्भ॑व॒ हिर॑ण्य॒मस्तृ॑तं भव । प॒शू॒नान्त्वा॑ हिङ्का॒रेणा॒भि जि॑घ्राम्य् असौ+++(→नामनिर्देशः)+++ ।

### कर्णे जपः
<div class="js_include" url="../../../../mantraH/misc-devas/Rk/agnirAyuShmAn/"  newLevelForH1="4" includeTitle="false"> </div>  

## कुमार्या अभिमन्त्रणम्
सर्व॑स्माद् आ॒त्मन॒स् संभू॑ताऽसि॒, सा जी॑व श॒रद॑श् श॒तम् ।  
