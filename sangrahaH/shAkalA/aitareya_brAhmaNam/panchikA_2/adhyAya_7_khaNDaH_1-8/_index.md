+++
title = "+अध्याय ७ खण्डः १-८"

+++

देवा वै यज्ञमतन्वत तांस्तन्वानानसुरा अभ्यायन्यज्ञवेशसमेषां करिष्याम इति
तानाप्रीते पशौ पुर इव पर्यग्नेर्यूपम्प्रति पुरस्तादुपायंश्ते देवाः
प्रतिबुध्याग्निमयीः पुरस्त्रिपुरम्पर्यास्यन्त यज्ञस्य चात्मनश्च
गुप्त्यै ता एषामिमा अग्निमय्यः पुरो दीप्यमाना भ्राजमाना अतिष्ठंस्ता
असुरा अनपधृष्यैवापाद्र वंस्तेऽगिनिनैव
पुरस्तादसुररक्षांस्यपाघ्नताग्निना
पश्चात्तथैवैतद्यजमाना यत्पर्यग्नि कुर्वन्त्यग्निम-यीरेव
तत्पुरस्त्रिपुरम्पर्यस्यन्ते यज्ञस्य
चात्मनश्च गुप्त्यै तस्मात्पर्यग्नि कुर्वन्ति तस्मात्पर्यग्नयेऽन्वाह
तं वा एतम्पशुमाप्रीतं सन्तम्पर्यग्निकृतमुदञ्चं नयन्ति
तस्योल्मुकम्पुरस्ताद्धरन्ति यजमानो वा
एष निदानेन यत्पशुरनेन ज्योतिषा यजमानः पुरोज्योतिः स्वर्गं लोकमेष्यतीति
तेन ज्योतिषा यजमानः पुरोज्योतिः स्वर्गं लोकमेति तं यत्र निहनिष्यन्तो
भवन्ति तदध्वर्युर्बर्हिरधस्तादुपास्यति यदेवैनमद आप्रीतं
सन्तम्पर्यग्निकृतम्बहिर्वेदि नयन्ति बर्हिषदमेवैनं
तत्कुर्वन्ति तस्योवध्यगोहं खनन्त्यौषधं वा ऊवध्यमियं वा
ओषधीनाम्प्रतिष्ठा तदेनत्स्वा-यामेव प्रतिष्ठायामन्ततः
प्रतिष्ठापयन्ति तदाहुर्यदेष हविरेव यत्पशुरथास्य ब-ह्वपैति लोमानि
त्वगसृक्कुष्ठिकाः शफा विषाणे स्कन्दति पिशितं केनास्य तदापूर्यत इति
यदेवैतत्पशौ पुरोळाशमनुनिर्वपन्ति तेनैवास्य तदापूर्यते
पशुभ्यो वै मेधा उदक्रामंस्तौ व्रीहिश्चैव यवश्च
भूतावजायेतां तद्यत्पशौ पुरोळाश-मनुनिर्वपन्ति
समेधेन नः पशुनेष्टमसत्केवलेन नः पशुनेष्टमसदिति समेधेन 

हास्य पशुनेष्टम्भवति केवलेन हास्य पशुनेष्टम्भवति य एवं वेद ११

 

तस्य वपामुत्खिद्याहरन्ति तामध्वर्युः स्रुवेणाभिघारयन्नाह
स्तोकेभ्योऽनुब्रूहीति तद्यत्स्तोकाः
श्चोतन्ति सर्वदेवत्या वै स्तोका नेन्म इमेऽनभिप्रीता
देवान्गछानिति जुषस्व सप्रथस्तममित्यन्वाह वचो
देवप्सरस्तमम् हव्याजुह्वान आसनीत्य-ग्नेरेवैनांस्तदास्ये
जुहोतीमं नो यज्ञममृतेषु धेहीति सूक्तमन्वाहेमा हव्या जातवेदो
जुषस्वेति हव्यजुष्टिमाशास्ते स्तोकानामग्ने मेदसो घृतस्येति मेदसश्च
हि घृतस्य च भवन्ति होतः प्राशान प्रथमो निषद्येत्यग्निर्वै देवानां
होताग्ने प्राशान प्रथमो निषद्येत्येव तदाह घृतवन्तः पावक ते
स्तोका श्चोतन्ति मेदस इति मेदसश्च ह्येव हि घृतस्य च भवन्ति
स्वधर्मन्देववीतये श्रेष्ठं नो धेहि
वार्यमित्याशि-षमाशास्ते तुभ्यं स्तोका घृतश्चुतोऽग्ने
विप्राय सन्त्येति घृतश्चुतो हि भवन्त्यृषिः श्रेष्ठः समिध्यसे यज्ञस्य
प्राविता भवेति यज्ञसमृद्धिमाशास्ते तुभ्यं श्चोतन्त्यध्रिगो शचीव
स्तोकासो अग्ने मेदसो घृतस्येति मेदसश्च ह्येव हि घृतस्य च भवन्ति
कविशस्तो बृहता भानुनागा हव्या जुषस्व मेधिरेति
हव्यजुष्टिमेवाशास्त ओजिष्ठं ते मध्यतो मेद
उद्भृतम्प्र ते वयं ददामहे श्चोतन्ति ते वसो स्तोका अधि त्वचि
प्रति तान्देवशो विहीत्यभ्येवैनांस्तद्वषट्करोति यथा सोमस्याग्ने
वीहीति तद्यत्स्तोकाः श्चोतन्ति सर्वदेवत्या वै स्तोकास्तस्मादियं
स्तोकशो वृष्टिर्विभक्तोपाचरति १२

 

तदाहुः का स्वाहाकृतीनाम्पुरोनुवाक्याः कः प्रैषः का याज्येति या एवैता
अन्वाहैताः पुरोनुवाक्या यः प्रैषः स प्रैषो या याज्या सा यज्या
तदाहुः का देवताः स्वाहाकृतय इति विश्वे देवा इति
ब्रूयात्तस्मात्स्वाहाकृतं
हविरदन्तु देवा इति यजन्तीति देवा वै यज्ञेन श्रमेण
तपसाहुतिभिः स्वर्गं लोकमजयंस्तेषां वपायामेव हुतायां स्वर्गो
लोकः प्राख्यायत ते वपामेव हुत्वानादृत्येतराणि कर्माण्यूर्ध्वाः
स्वर्गं लोकमायंस्ततो वै मनुष्याश्च ऋषयश्च देवानां
यज्ञवा-स्त्वभ्यायन्यज्ञस्य किंचिदेषिष्यामः
प्रज्ञात्या इति तेऽभितः परिचरन्त ऐत्य पशुमेव निरान्त्रं शयानं ते
विदुरियान्वाव किल पशुर्यावती वपेति स एतावानेव पशुर्यावती वपाथ
यदेनं तृतीयसवने श्रपयित्वा जुह्वति भूयसीभिर्न
आहुतिभिरिष्टमसत्केवलेन नः
पशुनेष्टमसदिति भूयस्ल्भिर्हास्याहुतिभिरिष्टम्भवति केवलेन हास्य पशुनेष्टम्भवति य एवं वेद १३

 

सा वा एषामृताहुतिरेव
यद्वपाहुतिरमृताहुतिरग्न्याहुतिरमृताहुतिराज्याहुति-रमृताहुतिः
सोमाहुतिरेता वा अशरीरा अहुतयो या वै काश्चाशरीर आहुतयो-ऽमृतत्वमेव
ताभिर्यजमानो जयति सा वा एषा रेत एव यद्वपा प्रेव वै रेतो
लीयते प्रेव वपा लीयते शुक्लं वै रेतः शुक्ल वपाशरीरं वै रेतोऽशरीरा वपा
यद्वै लोहितं यन्मांसं तच्छरीरं तस्माद्ब्रूयाड्यावदलोहितं
तावत्परिवासयेति सा पञ्चावत्ता भवति यद्यपि
चतुरवत्ती यजमानः स्यादथ पञ्चावत्तैव वपा-ज्यस्योपस्तृणाति
हिरण्यशल्को वपा हिरण्यशल्क आज्यस्योपरिष्टादभि-घारयति
तदाहुर्यद्धिरण्यं न विद्येत कथं स्यदिति द्विराज्यस्योपस्तीर्य वपा-मवदाय
द्विरुपरिष्टदभिघारयत्यमृतं वा आज्यममृतं हिरण्यं तत्र स काम उपाप्तो य
आज्ये तत्र स काम उपाप्तो यो हिरण्ये तत्पञ्च सम्पद्यन्ते
पाङ्क्तोऽयम्पुरुषः पञ्चधा विहितो लोमानि
त्वङ्मांसमस्थि मज्जा स यावानेव पुरुषस्तावन्तं यजमानं
संस्कृत्याग्नौ देवयोन्यां जुहोत्यग्निर्वै देवयोनिः
सोऽग्नेर्देवयोन्या 

आहुतिभ्यः सम्भूय हिरण्यशरीर ऊर्ध्वः स्वर्गं लोकमेति १४

 

देवेभ्यः प्रातर्यावभ्यो होतरनुब्रूहीत्याहाध्वर्युरेते वाव देवाः
प्रातर्यावाणो यदग्निरुषा अश्विनौ त एते
सप्तभिःसप्तभिश्छन्दोभिरागछन्त्यास्य
देवाः प्रातर्यावाणो हवं गछन्ति य एवं वेद प्रजापतौ वै स्वयं
होतरि प्रातरनुवाकमनुवक्ष्यत्युभये देवासुरा
यज्ञमुपावसन्नस्मभ्यमनुवक्ष्यत्यस्म-भ्यमिति
स वै देवेभ्य एवान्वब्रवीत्ततो वै देवा अभवन्परासुरा भवत्यात्मना परास्य
द्विषन्पाप्मा भ्रातृव्यो भवति य एवं वेद प्रातर्वै स तं
देवे-भ्योऽन्वब्रवीद्यत्प्रातरन्वब्रवीत्तत्प्रातरनुवाकस्य
प्रातरनुवाकत्वम्महति रात्र्\! या अनूच्यः सर्वस्यै वाचः सर्वस्य ब्रह्मणः
परिगृहीत्यै यो वै भवति यः श्रेष्ठतामश्नुते तस्य
वाचम्प्रोदितामनुप्रवदन्ति
तस्मान्महति रात्र्\! या अनूच्यः पुरा वाचः प्रवदितोरनूच्यो यद्वाचि
प्रोदितायामनुब्रूयादन्यस्यैवैनमुदितानुवादिनं
कुर्यात्तस्मान्महति रात्र्\! या
अनूच्यः पुरा शकुनिवादादनुब्रुयन्निरृतेर्वा एतन्मुखं यद्वयंसि
यच्छकुनयस्तद्यत्पुरा शकुनिवादादनुब्रूयान्मायज्ञियां
वाचम्प्रोदिता-मनुप्रवदिष्मेति
तस्मान्महति रात्र्\! या अनूच्योऽथो खलु
यदैवाध्वर्युरुपा-कुर्यादथानुब्रूयाद्यदा वा
अध्वर्युरुपाकरोति वाचैवोपाकरोति वाचा होतान्वाह 

वाग्घि ब्रह्म तत्र स काम उपाप्तो यो वाचि च ब्रह्मणि च १५

 

प्रजापतौ वै स्वयम्होतरि प्रातरनुवाकमनुवक्ष्यति सर्वा देवता मामभि
प्रति-पत्स्यति मामभीति स प्रजापतिरैक्षत यद्येकां
देवतामादिष्टामभि प्रतिप-त्स्यामीतरा मे केन देवता
उपाप्ता भविष्यन्तीति स एतामृचमपश्यदापो रेवतीरित्यापो वै सर्वा
देवता रेवत्यः सर्वा देवताः स एतयर्चा प्रातर-नुवाकम्प्रत्यपद्यत ताः
सर्वा देवताः प्रामोदन्त मामभि प्रत्यपादि मामभीति सर्वा हास्मिन्देवताः
प्रातरनुवाकमनुब्रुवति प्रमोदन्ते सर्वाभिर्हास्य देवताभिः
प्रा-तरनुवाकः प्रतिपन्नो भवति य एवं वेद ते देवा
अबिभयुरादातारो वै न इमम्प्रातर्यज्ञमसुरा यथौजीयांसो
बलीयांस एवमिति तानब्रवीदीन्द्रो मा बिभीत
त्रिषमृद्धमेभ्योऽहम्प्रातर्वज्रम्प्रहर्तास्मीत्येतां
वाव तदृचमब्रवीद्वज्रस्तेन यदपो-नप्त्रीया वज्रस्तेन
यत्त्रिष्टुब्वज्रस्तेन
यद्वाक् तमेभ्यः प्राहरत्तेनैनानहंश्ततो वै देवा अभवन्परा
असुरा भवत्यात्मना परास्य द्विषन्पाप्मा भ्रातृव्यो भवति य एवं
वेद तदाहुः स वई होता स्याद्य एतस्यामृचि सर्वाणि छन्दांसि
प्रजनयेदित्येषा 

वाव त्रिरनुक्त सर्वनि छन्दांसि भवत्येषा छन्दसाम्प्रजातिः १६

 

शतमनूच्यमायुष्कामस्य शतायुर्वै पुरुषः शतवीर्यः शतेन्द्रि य आयुष्येवैनं
तद्वीर्य इन्द्रि ये दधाति त्रीणि च शतानि षष्टिश्चानूच्यानि
यज्ञकामस्य त्रीणि च वै शतानि षष्टिश्च
संवत्सरस्याहानि तावान्संवत्सरः संवत्सरः
प्रजापतिः प्रजा-पतिर्यज्ञ उपैनं यज्ञो नमति यस्यैवं विद्वांस्त्रीणि
च शतानि षष्टिं चान्वाह सप्त च शतानि विंशतिश्चानूच्यानि प्रजापशुकामस्य
सप्त च वै शतानि विंशतिश्च संवत्सरस्याहोरात्रास्तावान्संवत्सरः
संवत्सरः प्रजापतिर्यम्प्रजायमानं विश्वं रूपमिदं अनुप्रजायते
प्रजापतिमेव तत्प्रजायमानम्प्रजया पशुभिरनुप्रजायते प्रजात्यै
प्रजायते प्रजया पशुभिर्य एवं वेदाष्टौ
शतान्यनूच्यान्यब्राह्मणोक्तस्य
यो वा दुरुक्तोक्तः शमलगृहीतो यजेताष्टाक्षरा वै गायत्री गायत्र्\! या वै
देवाः पाप्मानं शमलमपाघ्नत गायत्र्\! यैवास्य तत्पाप्मानं शमलमपहन्त्यप
पाप्मानं हते य एवं वेद सहस्रमनूच्यं स्वर्गकामस्य सहस्राश्वीने वा इतः
स्वर्गो लोकः स्वर्गस्य लोकस्य समष्ट्यै सम्पत्त्यै संगत्या
अपरिमितमनूच्यमपरिमितो वै प्रजापतिः प्रजापतेर्वा एतदुक्थं
यत्प्रातरनुवाकस्तस्मिन्सर्वे कामा अवरुध्यन्ते स यद-परिमितमन्वाह
सर्वेषां कामानामवरुद्ध्यै सर्वान्कामानवरुन्द्धे य एवं वेद
तस्मादपरिमितमेवानूच्यं सप्ताग्नेयानि छन्दांस्यन्वाह सप्त वै
देवलोकाः सर्वेषु देवलोकेषु राध्नोति य एवं वेद सप्तोषस्यानि
छन्दांस्यन्वाह सप्त वै ग्राम्याः पशवोऽव
ग्राम्यान्पशून्रुन्द्धे य एवं वेद
सप्ताश्विनानि छन्दांस्यन्वाह सप्तधा वै वागवदत्तावद्वै
वागवदत्सर्वस्यै वाचः सर्वस्य ब्रह्मणः परिगृहीत्यै
तिस्रो देवता 

अन्वाह त्रयो वा इमे त्रिवृतो लोका एषामेव लोकानामभिजित्यै १७

 

तदाहुः कथमनूच्यः प्रातरनुवाक इति यथाछन्दसमनूच्यः प्रातरनुवकाः
प्रजापतेर्वा एतान्यङ्गानि यच्छन्दांस्येष उ एव
प्रजापतिर्यो यजते तद्यजमानाय हितम्पच्छोऽनूच्यः
प्रातरनुवाकश्चतुष्पादा वै पशवः
पशूनामवरुद्ध्या अर्धर्चश एवानूच्यो यथैवैनमेतदन्वाह
प्रतिष्ठाया एव द्विप्रतिष्ठो वै पुरुषश्चतुष्पादाः पशावो यजमानमेव
तद्द्विप्रतिष्ठं चतुष्पात्सु पशुषु प्रतिष्ठापयति तस्मादर्धर्चश
एवानूच्यस्तदाहुर्यद्व्यूळ्हः प्रातरनुवकः कथमव्यूळ्हो भवतीति यदेवास्य
बृहती मध्यान्नैतीति ब्रूयात्तेनेत्याहुतिभागा वा अन्या देवता अन्याः
स्तोमभागा-श्छन्दोभागास्ता या अग्नावाहुतयो हूयन्ते
ताभिराहुतिभागाः प्रीणात्यथ यत्स्तुवन्ति च शंसन्ति
च तेन स्तोमभागाश्छन्दोभागा उभय्यो हास्यैता देवताः प्रीता अभीष्टा
भवन्ति य एवं वेद त्रयस्त्रिंशद्वै देवाः
सोमपास्त्रयस्त्रिंशदसोमपा
अष्टौ वसव एकादश रुन्द्रा द्वादशादित्याः प्रजापतिश्च
वषट्कारश्चैते देवा सोमपा एकादश प्रयाजा
एकादशानुयाजा एकादशोपयाजा एतेऽसोमपाः पशुभाजनाः
सोमेन सोमपान्प्रीणाति पशुनासोमपानुभय्यो हास्यैता देवताः प्रीताः
अभीष्टा भवन्ति य एवं वेदाभूदुषा रुशत्पशुरित्युत्तमया परिदधाति
तदाहुर्यत्त्रीन्क्रतूनन्वाहाग्नेयमुषस्यमाश्विनं कथमस्यैकयर्चा
परिदधतः सर्वे त्रयः क्रतवः परिहिता भवन्तीत्यभूदुषा रुशत्पशुरित्युषसो
रूपमाग्निरधाय्यृ-त्विय इत्यग्नेरयोजि वां वृषण्वसू रथो दस्रावमर्त्यो
माध्वी मम श्रुतं हवमि-त्यश्विनोरेवमु हास्यैकयर्चा परिदधतः सर्वे त्रयः
क्रतवः परिहिता भवन्ति 

भवन्ति १८   
२

 