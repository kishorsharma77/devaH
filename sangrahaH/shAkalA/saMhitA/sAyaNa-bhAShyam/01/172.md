+++
title = "१७२"

+++


मरुतः। अगस्त्यो मैत्रावरुणिः। गायत्री।

चि॒त्रो वो॑ऽस्तु॒ याम॑श्चि॒त्र ऊ॒ती सु॑दानवः ।  
मरु॑तो॒ अहि॑भानवः ॥ ०१॥

चि॒त्रः । वः॒ । अ॒स्तु॒ । यामः॑ । चि॒त्रः । ऊ॒ती । सु॒ऽदा॒न॒वः॒ ।  
मरु॑तः । अहि॑ऽभानवः ॥

हेमरुतः वोयुष्माकंयामोस्मद्यज्ञागमश्चित्रश्चायनीयः पूज्यआश्चर्यभूतोवास्तुभवतु नकेवलमागम- नमेवचित्रं किन्तु हेसुदानवः शोभनदानाः हेअहिभानवः अहीयमानप्रकाशाः युष्माकं संबन्धीचित्रः सआगमः ऊतीऊत्यैरक्षणाय इष्टतर्पणायवा युक्तश्चभवतु भवदागमनंशीघ्रमस्तु अभिमतप्रदंचास्त्वि- त्यर्थः ॥ १ ॥

मरुतः। अगस्त्यो मैत्रावरुणिः। गायत्री।

आ॒रे सा वः॑ सुदानवो॒ मरु॑त ऋञ्ज॒ती शरुः॑ ।  
आ॒रे अश्मा॒ यमस्य॑थ ॥ ०२॥

आ॒रे । सा । वः॒ । सु॒ऽदा॒न॒वः॒ । मरु॑तः । ऋ॒ञ्ज॒ती । शरुः॑ ।  
आ॒रे । अश्मा॑ । यम् । अस्य॑थ ॥

हेसुदानवः शोभनदानामरुतः वोयुष्माकंसंबन्धिनीऋञ्चतीप्रसाधयन्ती स्वतेजसास्वात्मानमलं- कुर्वतीप्रसिद्धिंप्राप्नुवानावा साप्रसिद्धाशरुः हिंसका ऋष्टिः आरेदूरेभवतु तथाऽयमस्यथ क्षिपथ सो- श्माऽस्मासुव्यापकआयुधविशेषः आरेदूरनमैतत् दूरेभवतु मान्नप्राप्नोतु यद्वा आरेशब्दआराच्छब्दप- र्यायः सचदूरेसमीपेचवर्तते अत्रसमीपवचनः यमस्मत्तोन्यमस्यथ तंवैरिणमस्माकं अश्मा उपलोप- मः कठिनः आयुधविशेषः आरेसमीपंप्राप्नोतु ॥ २ ॥

मरुतः। अगस्त्यो मैत्रावरुणिः। गायत्री।

तृ॒ण॒स्क॒न्दस्य॒ नु विशः॒ परि॑ वृङ्क्त सुदानवः ।  
ऊ॒र्ध्वान्नः॑ कर्त जी॒वसे॑ ॥ ०३॥

तृ॒ण॒ऽस्क॒न्दस्य॑ । नु । विशः॑ । परि॑ । वृ॒ङ्क्त॒ । सु॒ऽदा॒न॒वः॒ ।  
ऊ॒र्ध्वान् । नः॒ । क॒र्त॒ । जी॒वसे॑ ॥

हेमरुतः सुदानवः शोभनदानायूयं तृण्स्कन्दस्य तृणवच्चलनस्वभावस्य शुष्यमाणस्यवा ममविशः पुत्रभृत्यान्दिरूपाःप्रजाःनुक्षिप्रं परिवृङ्क्त परिवर्जयत बाधापरिहारेणरक्षत यद्वोक्तलक्षणकालस्यासु- रविशेषस्यवा प्रजाः परिवर्जयत किञ्च नोस्मानूर्ध्वान्कर्त कुरुत जीवसेचिरजीवनाय ॥ ३ ॥गायत्सामेतित्रयोदशर्चन्नवमंसूक्तंआगस्त्यन्त्रैष्टुभमैन्द्रं गायत्सप्तोनेत्यनुक्रान्तं समूह्ळेदशरात्रेतृती- येछन्दोमेमरुत्वतीयशस्त्रीतत्सूक्तं विश्वजितोग्निन्नरइतिखण्डेसूत्रितम्—तृतीयस्येन्द्रः स्वाहागायत्सा- मेति ।