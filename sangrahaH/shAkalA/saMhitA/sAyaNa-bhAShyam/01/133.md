+++
title = "१३३"

+++


इन्द्रः। परुच्छेपो दैवोदासिः। त्रिष्टुप्।

उ॒भे पु॑नामि॒ रोद॑सी ऋ॒तेन॒ द्रुहो॑ दहामि॒ सं म॒हीर॑नि॒न्द्राः ।  
अ॒भि॒व्लग्य॒ यत्र॑ ह॒ता अ॒मित्रा॑ वैलस्था॒नं परि॑ तृ॒ळ्हा अशे॑रन् ॥ ०१॥

उ॒भे इति॑ । पु॒ना॒मि॒ । रोद॑सी॒ इति॑ । ऋ॒तेन॑ । द्रुहः॑ । द॒हा॒मि॒ । सम् । म॒हीः । अ॒नि॒न्द्राः ।  
अ॒भि॒ऽव्लग्य॑ । यत्र॑ । ह॒ताः । अ॒मित्राः॑ । वै॒ल॒ऽस्था॒नम् । परि॑ । तृ॒ळ्हाः । अशे॑रन् ॥

हेइन्द्र ऋतेनत्वदुद्देश्येनयज्ञेन बलेनोभेरोदसीद्यावापृथिव्यौपुनामिलोकद्वयं हिंसकानान्तवायष्टृ- णांवा अपगमनेन पावयामि किंच भूलोके अनिन्द्राः इन्द्रविरहितानामाश्रयभूतामहीः उर्वीः अतए- वद्रुहः द्रोहिणामाधारभूतत्वात् स्वयमपिद्रोग्ध्रीः सन्दहामिसंभूयैकहेलयादहामि पुनस्ताएवविशेष्य- न्ते यत्रयासुभूमिषु अमित्राः शत्रवः अभिव्लग्य अभितोगत्वा हताः सर्वतःप्राप्ताः अस्माभिर्घातिता- वा व्लगतिर्गतिकर्मा छान्दसोधातुः तेसर्वेपरितृह्ळाः हिंसिताः तृहूहिंसार्थः ऊदित्त्वाद्यस्यविभाषेती- ट्प्रतिषेधः हिंसिताःसन्तः अशेरन् शयनंप्राप्ताः शेतेर्व्यत्ययेनपरस्मैपदं शीङोरुट् शीङःसार्वधातुकेगु- णः वैलस्थानं विलशब्दोगर्तसमानार्थः सचगर्तः श्मशानवचनः अतोऽयमपिश्मशानवाची अथवाबि- लसंबन्धिस्थानन्नागलोकः तत्रवाअशेरन् यद्वा बिलक्षेपेइति धातुः घञर्थेकः स्वार्थिकोण् तत्रशवाः क्षिप्यन्तेइतिबैलस्थानंश्मशानं तत्रत्वयाहताः भूमिं श्मशानवत्कृत्वासर्वत्रशेरते तान्दहामीत्यर्थः ॥ १ ॥

इन्द्रः। परुच्छेपो दैवोदासिः। अनुष्टुप्।

अ॒भि॒व्लग्या॑ चिदद्रिवः शी॒र्षा या॑तु॒मती॑नाम् ।  
छि॒न्धि व॑टू॒रिणा॑ प॒दा म॒हाव॑टूरिणा प॒दा ॥ ०२॥

अ॒भि॒ऽव्लग्य॑ । चि॒त् । अ॒द्रि॒ऽवः॒ । शी॒र्षा । या॒तु॒ऽमती॑नाम् ।  
छि॒न्धि । व॒टू॒रिणा॑ । प॒दा । म॒हाऽव॑टूरिणा । प॒दा ॥

अद्रिवः वैरिणांभक्षक यद्वा अद्रेर्मेघस्यादर्तरिन्द्र त्वंयातुमतीनां हिंसावतीनांसेनानां यद्वा यात- नासाधनान्यायुधानियातूनितद्वतीनां अथवा यातवोरक्षांसितद्वतीनांसेनानां कर्मणि षष्ठी शत्रूणांसे- नाः तासांशीर्षा शीर्षाणिअभिव्लग्याचित् अभितःप्राप्यैव छिन्धिचूर्णय यद्वा तासांसंबन्धीनिरथादी- निछिन्धि केनसाधनेनेतितदुच्यते—वटूरिणापदा वेष्टनशीलेनसर्वव्याप्तेनत्वदीयपादेनअतिविस्तृते- नेत्यर्थः यद्वा वटूरिणापदा वेष्टनशीलेनहस्तिनःसंबन्धिनापादेनऎरावतपादेनेत्यर्थः नकेवलेनयेनकेन- पादेनेत्याह—महावटूरिणापदा महावेष्टनवता स्वीयेनैरावतसंबन्धिनावापादेनछिन्धि चूर्णय वटवे- ष्टने खर्जिपिज्यादिभ्यऊरोलचावित्यूरच् प्रत्ययः अतइनिठनावितीनिः ॥ २ ॥

इन्द्रः। परुच्छेपो दैवोदासिः। अनुष्टुप्।

अवा॑सां मघवञ्जहि॒ शर्धो॑ यातु॒मती॑नाम् ।  
वै॒ल॒स्था॒न॒के अ॑र्म॒के म॒हावै॑लस्थे अर्म॒के ॥ ०३॥

अव॑ । आ॒सा॒म् । म॒घ॒ऽव॒न् । ज॒हि॒ । शर्धः॑ । या॒तु॒ऽमती॑नाम् ।  
वै॒ल॒ऽस्था॒न॒के । अ॒र्म॒के । म॒हाऽवै॑लस्थे । अ॒र्म॒के ॥

हेइन्द्र मघवन् धनवन् आसांयातुमतीनांयातनासाधनान्यायुधानियातूनि तद्वतीनां यातुधानव- तांवासेनानां शर्धोबलंअवजहिचूर्णय तथाक्रुत्वाच अर्मके कुत्सितेशवैररणीये वैलस्थानकेकुत्सितेपू- र्वोक्तलक्षणेश्मशानेक्षपयेतिशेषः यद्वा बैलस्थानके बिलसंबन्धिनिकुत्सितेस्थाने अन्धकारावृतेअधो- लोकेस्थापयेतिशेषः ननुयत्रक्वचित्क्षुद्रे नेत्याह महाबैलस्थे सर्वैर्गन्तव्येमहाश्मशानेनागलोकेवा पुनः कीदृशे अर्मके कुत्सिते गतासुभिररणीये ॥ ६ ॥

इन्द्रः। परुच्छेपो दैवोदासिः। अनुष्टुप्।

यासां॑ ति॒स्रः प॑ञ्चा॒शतो॑ऽभिव्ल॒ङ्गैर॒पाव॑पः ।  
तत्सु ते॑ मनायति त॒कत्सु ते॑ मनायति ॥ ०४॥

यासा॑म् । ति॒स्रः । प॒ञ्चा॒शतः॑ । अ॒भि॒ऽव्ल॒ङ्गैः । अ॒प॒ऽअव॑पः ।  
तत् । सु । ते॒ । म॒ना॒य॒ति॒ । त॒कत् । सु । ते॒ । म॒ना॒य॒ति॒ ॥

हेइन्द्र यासां पूर्वमन्त्रोक्तलक्षणानां सेनानान्तिस्रःपंचाशतः त्रिगुणितपंचाशत्सङ्ख्यांसार्धशतं अभि- व्लङ्गैः अभिगमनैः व्लगतिर्गतिकर्मेत्युक्तम् अभिगम्य अपावपः नाशितवानसि हेइन्द्र तत्तादृशंसेना- वधादिरूपङ्कर्मसुमनायति सुष्ठुसंभावयतीत्यर्थः किंच हेइन्द्र तेतव अध्यर्धशतशत्रुसेनाजयरूपंमह- दपि तकदिति सुमनायति अत्यल्पमिदमितिसुष्टुमन्यते ॥ ४ ॥

इन्द्रः। परुच्छेपो दैवोदासिः। गायत्री।

पि॒शङ्ग॑भृष्टिमम्भृ॒णं पि॒शाचि॑मिन्द्र॒ सं मृ॑ण ।  
सर्वं॒ रक्षो॒ नि ब॑र्हय ॥ ०५॥

पि॒शङ्ग॑ऽभृष्टिम् । अ॒म्भृ॒णम् । पि॒शाचि॑म् । इ॒न्द्र॒ । सम् । मृ॒ण॒ ।  
सर्व॑म् । रक्षः॑ । नि । ब॒र्ह॒य॒ ॥

हेइन्द्र पिशङ्गभृष्टिं ईषद्रक्तवर्णं अंभृणं अतिभयङ्करं शब्दायमानं भ्रणशब्दे यङ्लुगन्तात्पचाद्यचि- छान्दसोमलोपश्च यद्वा महान्तं अतिप्रवृद्धमित्यर्थः अंभृणइतिमहन्नाम अंभृणःमाहिनइतितत्रपाठात् उक्तविधिंपिशाचिं पिशाचविशेषंजरामित्येके संमृण सम्यक् हिंसय नकेवलन्तमेकं किन्तु सर्वंरक्षः रक्ष- णनिमित्तभूतं राक्षसादिकं निबर्हय निषूदय वृहहिंसायां चौरादिकः नामय वधकर्मैतत् नितोशयति निबर्हयतीतितत्रोक्तत्वात् ॥ ५ ॥ दशरात्रस्यषष्ठेहनि प्रउगशस्त्रे ऎन्द्रतृचस्यावर्महइन्द्रेत्यादिके प्रथमाद्वितीये षष्ठस्येतिखण्डेसूत्रि- तम्—अवर्महइन्द्रवृषन्निन्द्रेति ।

इन्द्रः। परुच्छेपो दैवोदासिः। धृतिः।

अ॒वर्म॒ह इ॑न्द्र दादृ॒हि श्रु॒धी नः॑ शु॒शोच॒ हि द्यौः क्षा न भी॒षाँ अ॑द्रिवो घृ॒णान्न भी॒षाँ अ॑द्रिवः ।  
शु॒ष्मिन्त॑मो॒ हि शु॒ष्मिभि॑र्व॒धैरु॒ग्रेभि॒रीय॑से ।  
अपू॑रुषघ्नो अप्रतीत शूर॒ सत्व॑भिस्त्रिस॒प्तैः शू॑र॒ सत्व॑भिः ॥ ०६॥

अ॒वः । म॒हः । इ॒न्द्र॒ । द॒दृ॒हि । श्रु॒धि । नः॒ । शु॒शोच॑ । हि । द्यौः । क्षाः । न । भी॒षा । अ॒द्रि॒ऽवः॒ । घृ॒णात् । न । भी॒षा । अ॒द्रि॒ऽवः॒ ।  
शु॒ष्मिन्ऽत॑मः । हि । शु॒ष्मिऽभिः॑ । व॒धैः । उ॒ग्रेभिः॑ । ईय॑से ।  
अपु॑रुषऽघ्नः । अ॒प्र॒ति॒ऽइ॒त॒ । शू॒र॒ । सत्व॑ऽभिः । त्रि॒ऽस॒प्तैः । शू॒र॒ । सत्व॑ऽभिः ॥

हेइन्द्र महःमहतोमेघस्य कर्मणिषष्ठी महान्तंजलधारिणं मेघं महान्तं वृत्रंवा अवः अवस्तात् अवाङ्मुखं पूर्वाधरेत्यादिनाअसिप्रत्ययोवादेशश्च अम्नरूधरवरित्युभयथा छन्दसीतिरेफः ददृहिवि- दारय किंच नः अस्मद्वाक्यं श्रुधि श्रृणु हे अद्रिवः अद्रिर्मेघः तद्वन्निन्द्र हियस्मात्कारणात् द्यौः द्युलो- कआश्रयभूतः शुशोचशोचतिवृष्ट्यभावेनहविराद्यभावादितिभावःकिंवत् क्षान क्षेतिभूनाम क्षायन्ति निवसन्त्यस्यामितिक्षाः क्षैजैषैक्षये अधिकरणेक्विप् क्षान सर्वनिवासाश्रयभूमिरिव सायथाभीषावृ- ष्ट्यभावात् सस्यादिशोषभीत्याशोचति तद्वत् लोकद्वयमपिवृष्ट्यभावेनशोचतइत्यर्थः असुरपक्षं लो- कद्वयमावर्त्यप्रवर्धमानं धर्तुमसहमानेद्यावापृथिव्यौशोचतइत्यर्थः तस्मात् श्रुधीतिपूर्वत्रान्वयः भीतौ- दृष्टान्तः—हेअद्रिवः शत्रूणांभक्षक यद्वा अद्रिर्वज्रः तेनतद्वन् हेइन्द्र घृणात् भीषान दीप्तात् अग्नेर्मूर्तित- रात्त्वष्टुर्भीत्येव त्वष्टुर्भीत्या पूर्वंयथा द्यावापृथिव्यौ शोचतस्तद्वत् अत्रेतिहासमाहुः—पूर्वंजगतिमहा- न्धकारेणावृतेसति देवाविचिन्त्याग्निंप्रार्थितवन्तः सचत्र्वष्टृरूपेणद्यावापृथिवीभ्यांसकाशात्तमोविद- स्यन्नुदपद्यत तन्दृष्ट्वाद्यावापृथिव्यौ बिभ्यतुरिति सचोभेत्वष्टुर्बिभ्यतुरित्यादिश्रुतितोवगन्तव्यः यद्वा घृणः केवलोग्निः तस्माद्यथाविभीतस्तद्वत् साचभीतिररेजेतांरोदसीइत्यादिश्रुतितोवगन्तव्या तादृश- भीतिं वृष्टिप्रदानेनपरिहरेत्यर्थः हेइन्द्र त्वंशुष्मिभिर्बलैः शुष्मिन्तमोहि अतिशयेनबलवान् खलु अतः कारणात् उग्रेभिः उद्गूर्णैः बधैस्तदुपायैः सहितस्त्वं ईयसे शत्रून्मेघान्वागच्छसि अवसन्नैरक्षःप्रभृति- भिरप्रतिगत युद्धेशत्रुभिरनाक्रान्त यद्वा सत्वभिः प्राणिभिरसंस्कृतमनस्कैरनधिगत अपुरुषघ्नः पौरु- षोपेतानां यजनसमर्थानामहननस्त्वं त्रिसप्तैःसत्वभिः त्रिभिःसप्तभिर्वा सत्वभिरनुचरैरुपेतःसन् ईयसइत्यन्वयः ॥ ६ ॥प्रातःसवनेब्राह्मणाच्छंसिनःप्रस्थितयाज्यायाः पुरस्ताद्वनोतिहीत्येषाप्रक्षेपणीया तत्रैवखण्डेसूत्रि- तम्—वनोतिहिसुन्वन्क्षयंपरीणसोमोषवोअस्मदभितानिपौंस्येति ।

इन्द्रः। परुच्छेपो दैवोदासिः। अष्टिः।

व॒नोति॒ हि सु॒न्वन्क्षयं॒ परी॑णसः सुन्वा॒नो हि ष्मा॒ यज॒त्यव॒ द्विषो॑ दे॒वाना॒मव॒ द्विषः॑ ।  
सु॒न्वा॒न इत्सि॑षासति स॒हस्रा॑ वा॒ज्यवृ॑तः ।  
सु॒न्वा॒नायेन्द्रो॑ ददात्या॒भुवं॑ र॒यिं द॑दात्या॒भुव॑म् ॥ ०७॥

व॒नोति॑ । हि । सु॒न्वन् । क्षय॑म् । परी॑णसः । सु॒न्वा॒नः । हि । स्म॒ । यज॑ति । अव॑ । द्विषः॑ । दे॒वाना॑म् । अव॑ । द्विषः॑ ।  
सु॒न्वा॒नः । इत् । सि॒सा॒स॒ति॒ । स॒हस्रा॑ । वा॒जी । अवृ॑तः ।  
सु॒न्वा॒नाय॑ । इन्द्रः॑ । द॒दा॒ति॒ । आ॒ऽभुव॑म् । र॒यिम् । द॒दा॒ति॒ । आ॒ऽभुव॑म् ॥

हेइन्द्र सुन्वन् त्वामुद्दिश्याभिषवङ्कुर्वन्यजमानः क्षयंसर्वैर्वस्तव्यं गन्तव्यंवा गृहंवनोति हि त्वत्प्र- सादात्संभजते हिःप्रसिद्भ्यर्थः किंच सुन्वानोहि सोमयागङ्कुर्वाणएव परीणसः परितोनद्धान् संबद्धा- न् द्विषोद्वेष्टृनवयजति नाशयति नकेवलंयागद्वेषिणः देवानान्द्विषोप्यवयजति किंच सुन्वानइत् अभि- षवोपलक्षितंयागङ्कुर्वाणः हेइन्द्रत्वत्प्रसादात् वाजी वाजवान् अन्नवान् अवृतः परैरनाक्रान्तःसन् सहस्रा सहस्राण्यपरिमितानि गवादिधनानि सिषासति साधयितुं संभक्तुं इच्छति सनेः सनि सनीव- न्तर्धेतिविकल्पनादिडभावेजनसनखनेत्यात्वं केनेदंलभ्यतइतितत्राह—सुन्वानाय इन्द्रमुद्दिश्यसोम- यागङ्कुर्वाणाययजमानायवा अयमिन्द्रः आभुवंसमन्ताद्भवनशीलं तथा आभुवं पुनर्भवनशीलं अति- समृद्धंरयिङ्गवादिरूपन्धनन्ददातिप्रयच्छति तस्मात्सुन्वानः सिषातीत्यर्थः ॥ ७ ॥विंशेनुवाकेषट्सूत्रानि तत्रात्वाजुवइतिषळृचंप्रथमंसूक्तम् पारुच्छेपमात्यष्टं त्वन्नोवायवित्यन्त्या- ष्टिः चतुः षष्ट्यक्षरा वाय्व्यन्त्वित्युच्यमानत्वादिदमुत्तरंचवायुदेवत्यं अत्रानुक्रमणिका आत्वापड्वाय- व्यन्त्वन्त्याष्टिरिति विनियोगोलैङ्गिकः ।