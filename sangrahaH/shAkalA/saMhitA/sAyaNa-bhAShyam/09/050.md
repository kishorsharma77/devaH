+++
title = "०५०"

+++


पवमानः सोमः। उचथ्यः। गायत्री।

उत्ते॒ शुष्मा॑स ईरते॒ सिन्धो॑रू॒र्मेरि॑व स्व॒नः ।  
वा॒णस्य॑ चोदया प॒विम् ॥ ०१॥

उत् । ते॒ । शुष्मा॑सः । ई॒र॒ते॒ । सिन्धोः॑ । ऊ॒र्मेःऽइ॑व । स्व॒नः ।  
वा॒णस्य॑ । चो॒द॒य॒ । प॒विम् ॥

हे सोम ते तव शुष्मासः शुष्मावेगा उदीरते उद्गच्छन्ति । तत्रदृष्टान्तः—सिन्धोः समुद्रस्यो र्मेरिव यथा तरङ्गात्स्वनोध्वनिरुद्गच्छति तद्वदित्यर्थः । सत्वं वाणस्य विसृष्टस्य वाणस्य नालस्य वादित्रविशेषस्य पविं शब्दम् । पविः भारतीति वाङ्गामसुपाठात् । चोदय प्रेरय । वेगेन स्यन्दमानस्त्वं विसृष्टबाणशब्दसदृशं शब्दं कुर्वित्यर्थः ॥ १ ॥

पवमानः सोमः। उचथ्यः। गायत्री।

प्र॒स॒वे त॒ उदी॑रते ति॒स्रो वाचो॑ मख॒स्युवः॑ ।  
यदव्य॒ एषि॒ सान॑वि ॥ ०२॥

प्र॒ऽस॒वे । ते॒ । उत् । ई॒र॒ते॒ । ति॒स्रः । वाचः॑ । म॒ख॒स्युवः॑ ।  
यत् । अव्ये॑ । एषि॑ । सान॑वि ॥

हे सोम ते तव प्रसवेसति मखस्युवो यज्ञमिच्छवो यजमानस्य तिस्रोवाचः ऋग्यजुःसा- मात्मकानि त्रीणि वाक्यान्युदीरते उद्गच्छन्ति । कदेत्यतआह—यद्यदा सानवि व्युच्छ्रिते अव्ये अविमये पवित्रे एषि त्वं गच्छसि ॥ २ ॥

पवमानः सोमः। उचथ्यः। गायत्री।

अव्यो॒ वारे॒ परि॑ प्रि॒यं हरिं॑ हिन्व॒न्त्यद्रि॑भिः ।  
पव॑मानं मधु॒श्चुत॑म् ॥ ०३॥

अव्यः॑ । वारे॑ । परि॑ । प्रि॒यम् । हरि॑म् । हि॒न्व॒न्ति॒ । अद्रि॑ऽभिः ।  
पव॑मानम् । म॒धु॒ऽश्चुत॑म् ॥

प्रियं देवानां प्रीतिकरं हरिं हरितवर्णमद्रिभिः ग्रावभिरभिषुतं मधुश्चुतं मधुनोरसस्य च्यावयितारं पवमानं सोममव्योवेर्वारे वाले परिहिन्वन्ति ऋत्विजः परिप्रेरयन्ति ॥ ३ ॥

पवमानः सोमः। उचथ्यः। गायत्री।

आ प॑वस्व मदिन्तम प॒वित्रं॒ धार॑या कवे ।  
अ॒र्कस्य॒ योनि॑मा॒सद॑म् ॥ ०४॥

आ । प॒व॒स्व॒ । म॒दि॒न्ऽत॒म॒ । प॒वित्र॑म् । धार॑या । क॒वे॒ ।  
अ॒र्कस्य॑ । योनि॑म् । आ॒ऽसद॑म् ॥

हे मदिन्तम मादयितृतम कवे क्रान्तकर्मन् सोम अर्कस्यार्चनीयस्येन्द्रस्य योनिं उदरं स्थान मासदं प्राप्तुं पवित्रमतीत्य धारया संपातेनापवस्व आभिमुख्येन क्षर । यद्यप्येषा पूर्वस्मिन्न- ध्याये व्याकृता तथापि मन्दमतीनां विस्मरणशङ्कया पुनर्व्याख्याता ॥ ४ ॥

पवमानः सोमः। उचथ्यः। गायत्री।

स प॑वस्व मदिन्तम॒ गोभि॑रञ्जा॒नो अ॒क्तुभिः॑ ।  
इन्द॒विन्द्रा॑य पी॒तये॑ ॥ ०५॥

सः । प॒व॒स्व॒ । म॒दि॒न्ऽत॒म॒ । गोभिः॑ । अ॒ञ्जा॒नः । अ॒क्तुऽभिः॑ ।  
इन्दो॒ इति॑ । इन्द्रा॑य । पी॒तये॑ ॥

हे मदिन्तम मादयितृतमेन्दो सोम उक्तुभिरंजनसाधनभूतैर्गोभिः गोविकारैः पयोभिरंजा नोज्यमानः संस्क्रियमाणः सत्वं इन्द्रायेन्द्रस्य पीतये पानाय पवस्व क्षर ॥ ५ ॥अध्वर्योइति पंचर्चं सप्तविंशंसूक्तं आङ्गिरसस्य उचथ्यस्यार्षं गायत्रं पवमानसोमदेवता कम् । तथाचानुक्रम्यते—अध्वर्योइति । गतः सूक्तविनियोगः ।