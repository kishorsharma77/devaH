+++
title = "०५५"

+++


पवमानः सोमः। अवत्सारः। गायत्री।

यवं॑यवं नो॒ अन्ध॑सा पु॒ष्टम्पु॑ष्टं॒ परि॑ स्रव ।  
सोम॒ विश्वा॑ च॒ सौभ॑गा ॥ ०१॥

यव॑म्ऽयवम् । नः॒ । अन्ध॑सा । पु॒ष्टम्ऽपु॑ष्टम् । परि॑ । स्र॒व॒ ।  
सोम॑ । विश्वा॑ । च॒ । सौभ॑गा ॥

हे सोम त्वं नोस्माकं पुष्टंपुष्टं बहुलं यवंयवं पुनःपुनर्युतं रसमन्धसान्नात्मना परिस्रव धार- या क्षर । अन्नप्रार्थयितुस्तृष्णयात्यन्तं पीडितत्वादाबाधेचेति द्विर्भावः । पीडाप्रयोक्तृधर्मो ना- भिधेयर्मइत्युक्तम् । अपिच विश्वा विश्वानि सौभगा सौभानि धनानि परिस्रव ॥ १ ॥

पवमानः सोमः। अवत्सारः। गायत्री।

इन्दो॒ यथा॒ तव॒ स्तवो॒ यथा॑ ते जा॒तमन्ध॑सः ।  
नि ब॒र्हिषि॑ प्रि॒ये स॑दः ॥ ०२॥

इन्दो॒ इति॑ । यथा॑ । तव॑ । स्तवः॑ । यथा॑ । ते॒ । जा॒तम् । अन्ध॑सः ।  
नि । ब॒र्हिषि॑ । प्रि॒ये । स॒दः॒ ॥

हे इन्द्रो सोमान्धसोन्नरूपस्य तव संबन्धी स्तवःस्तवनं स्तोत्रं तथा ते तव जातं जन्म यथा प्रादुर्भूतमस्ति तथात्वं प्रिये प्रीणयितरि बर्हिषि अस्मद्यागे निषदः निषण्णोभव ॥ २ ॥

पवमानः सोमः। अवत्सारः। गायत्री।

उ॒त नो॑ गो॒विद॑श्व॒वित्पव॑स्व सो॒मान्ध॑सा ।  
म॒क्षूत॑मेभि॒रह॑भिः ॥ ०३॥

उ॒त । नः॒ । गो॒ऽवित् । अ॒श्व॒ऽवित् । पव॑स्व । सो॒म॒ । अन्ध॑सा ।  
म॒क्षुऽत॑मेभिः । अह॑ऽभिः ॥

उतापिच हे सोम नोस्माकं गोविद्गोप्रदोश्वविदश्वप्रदश्व त्वं मक्षूतमेभिर्मक्षूतमैरतिशयेन शीघ्रैरहभिरहोभिर्हेतुभिरन्धसान्नेन पवस्व धारया क्षर ॥ ३ ॥

पवमानः सोमः। अवत्सारः। गायत्री।

यो जि॒नाति॒ न जीय॑ते॒ हन्ति॒ शत्रु॑म॒भीत्य॑ ।  
स प॑वस्व सहस्रजित् ॥ ०४॥

यः । जि॒नाति॑ । न । जीय॑ते । हन्ति॑ । शत्रु॑म् । अ॒भि॒ऽइत्य॑ ।  
सः । प॒व॒स्व॒ । स॒ह॒स्र॒ऽजि॒त् ॥

हे सहस्रजित् सहस्रसङ्ख्यानां शत्रूणां जेतः सोम योभवान् जिनाति शत्रून् नजीयते स्वयंश- त्रुभिर्नजीयते नहन्यतइत्यर्थः । शत्रुभीत्य शत्रुं स्वयमभ्येत्य हन्ति नच स्वयं शत्रुभिरभिभूयते सत्वं पवस्व क्षर ॥ ४ ॥परिसोमइति चतुरृचं द्वात्रिंशं सूक्तं ऋष्याद्याः पूर्ववत् । परिसोमइत्यनुक्रान्तम् । उक्तोवि- नियोगः ।