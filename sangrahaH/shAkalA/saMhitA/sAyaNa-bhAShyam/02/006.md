+++
title = "००६"

+++


अग्निः। सोमाहुतिर्भार्गवः। गायत्री।

इ॒मां मे॑ अग्ने स॒मिध॑मि॒मामु॑प॒सदं॑ वनेः ।  
इ॒मा उ॒ षु श्रु॑धी॒ गिरः॑ ॥ ०१॥

इ॒माम् । मे॒ । अ॒ग्ने॒ । स॒म्ऽइध॑म् । इ॒माम् । उ॒प॒ऽसद॑म् । व॒ने॒रिति॑ वनेः ।  
इ॒माः । ऊं॒ इति॑ । सु । श्रु॒धि॒ । गिरः॑ ॥

हेअग्नेमेमदीयामिमां आधीयमानांसमिधं इमामुपसदंउपसदनसाधनामाहुतिंउपसद्यागेक्रिय- माणांवावनेः संभजेथाः तथेमाउ इमाअपिगिरः स्तुतीः सु सुष्ठुश्रुधि श्रृणु ॥ १ ॥

अग्निः। सोमाहुतिर्भार्गवः। गायत्री।

अ॒या ते॑ अग्ने विधे॒मोर्जो॑ नपा॒दश्व॑मिष्टे ।  
ए॒ना सू॒क्तेन॑ सुजात ॥ ०२॥

अ॒या । ते॒ । अ॒ग्ने॒ । वि॒धे॒म॒ । ऊर्जः॑ । न॒पा॒त् । अश्व॑म्ऽइष्टे ।  
ए॒ना । सु॒ऽउ॒क्तेन॑ । सु॒ऽजा॒त॒ ॥

हेअग्ने तेत्वां अयाअनयाआहुत्याविधेम परिचरेम हेऊर्जोनपात् बलस्यनप्तः तस्यनपातयितर्वा हेअश्वमिष्टेव्यापकयज्ञ यद्वा आशुक्रियमाणङ्कर्माश्वन्तदिच्छतीतिअश्वमिष्टिः सन्त्वरमाणाह्युपसदाच- रन्ति तेकर्मभिःसमत्वरन्ततेतिस्रः सामिधेनीरनूच्यतिस्रोदेवताअयजन्नितिब्राह्मणम् । तादृशाग्ने तेत्वांअनयाहुत्याविधेमपरिचरेमतथाहेसुजातशोभनजननएनाएतेनसूक्तेनस्तोत्रेणप्रीणयेमेतिशेषः यद्वा स्तुत्युपबृंहितेनविधेम ॥ २ ॥

अग्निः। सोमाहुतिर्भार्गवः। गायत्री।

तं त्वा॑ गी॒र्भिर्गिर्व॑णसं द्रविण॒स्युं द्र॑विणोदः ।  
स॒प॒र्येम॑ सप॒र्यवः॑ ॥ ०३॥

तम् । त्वा॒ । गीः॒ऽभिः । गिर्व॑णसम् । द्र॒वि॒ण॒स्युम् । द्र॒वि॒णः॒ऽदः॒ ।  
स॒प॒र्येम॑ । स॒प॒र्यवः॑ ॥

हेद्रविणोदः धनस्यदातः अग्ने तन्तादृशङ्गिर्वणसं गीर्भिः स्तुतिभिर्वननीयन्द्रविणस्युंहविर्लक्षणधने- च्छुन्त्वात्वांसपर्यवः परिचरणकर्तारोवयङ्गीर्भिःस्तुतिभिः सपर्येम परिचरेम ॥ ३ ॥

अग्निः। सोमाहुतिर्भार्गवः। गायत्री।

स बो॑धि सू॒रिर्म॒घवा॒ वसु॑पते॒ वसु॑दावन् ।  
यु॒यो॒ध्य१॒॑स्मद्द्वेषां॑सि ॥ ०४॥

सः । बो॒धि॒ । सू॒रिः । म॒घवा॑ । वसु॑ऽपते । वसु॑ऽदावन् ।  
यु॒यो॒धि । अ॒स्मत् । द्वेषां॑सि ॥

वसुपतेधनपते वसुदावन् मघवाअन्नवान् सूरिर्विद्वान् प्रेरकोवा सउक्तलक्षणकस्त्वंबोधि बुद्ध्य- स्व अस्मदीयंस्तोत्रं किञ्च हेअग्ने देषांसिद्वेष्टॄनस्मद्स्मत्तोयुयोधि पृथक्कुरु ॥ ४ ॥

अग्निः। सोमाहुतिर्भार्गवः। गायत्री।

स नो॑ वृ॒ष्टिं दि॒वस्परि॒ स नो॒ वाज॑मन॒र्वाण॑म् ।  
स नः॑ सह॒स्रिणी॒रिषः॑ ॥ ०५॥

सः । नः॒ । वृ॒ष्टिम् । दि॒वः । परि॑ । सः । नः॒ । वाज॑म् । अ॒न॒र्वाण॑म् ।  
सः । नः॒ । स॒ह॒स्रिणीः॑ । इषः॑ ॥

सः सएवाग्निः नोस्मदर्थन्दिवस्परि द्युलोकादन्तरिक्षात् परीतिपञ्चम्यर्थानुवादी वृष्टिङ्करोतीतिच- शेषः सएवनोस्मदर्थमनर्वाणमविचलमनल्पंवाजंबलन्ददातु तथासहस्रिणीः अपरिमितप्रकाराणि इषः अन्नानि सएवाग्निर्नोस्मभ्यन्ददातु ॥ ५ ॥

अग्निः। सोमाहुतिर्भार्गवः। गायत्री।

ईळा॑नायाव॒स्यवे॒ यवि॑ष्ठ दूत नो गि॒रा ।  
यजि॑ष्ठ होत॒रा ग॑हि ॥ ०६॥

ईळा॑नाय । अ॒व॒स्यवे॑ । यवि॑ष्ठ । दू॒त॒ । नः॒ । गि॒रा ।  
यजि॑ष्ठ । हो॒तः॒ । आ । ग॒हि॒ ॥

हेयविष्ठ युवतम दूत देवानांयज्ञादिसूचक यजिष्ठ अतिशयेनयष्टव्य होतः देवानामाह्वातरग्ने नो- गिराअस्मदीययास्तुत्याईळानाय पूजयित्रे अवस्यवेस्वरक्षणमिच्छतेमदर्थं आगहि आगच्छ ॥ ६ ॥

अग्निः। सोमाहुतिर्भार्गवः। गायत्री।

अ॒न्तर्ह्य॑ग्न॒ ईय॑से वि॒द्वाञ्जन्मो॒भया॑ कवे ।  
दू॒तो जन्ये॑व॒ मित्र्यः॑ ॥ ०७॥

अ॒न्तः । हि । अ॒ग्ने॒ । ईय॑से । वि॒द्वान् । जन्म॑ । उ॒भया॑ । क॒वे॒ ।  
दू॒तः । जन्या॑ऽइव । मित्र्यः॑ ॥

हेकवे मेधाविन्नग्ने अन्तर्जनानान्त्दृदयेईयसेहि गच्छसिजानासिवा हिः सहोतासेदुदूत्यंचिकित्वाँ- अन्तरीयसइत्यादिमन्त्रान्तरप्रसिद्धिद्योतनार्थः कीदृशस्त्वं उभयाउभयविधानिजन्मजन्मानि यष्टॄणां- यजमानानांयष्टव्यानान्देवनांचसंबन्धीनि विद्वान् जानन् सन् ईयसइतिसंबन्धः तत्रदृष्टान्तः—जन्यो- जनेभ्योहितः मित्र्योविशेषेणमित्रेभ्योहितोदूतइव सयथप्रजानांचित्तवृत्तिज्ञानायराज्ञाप्रेरितः तासां- मनोजानातितद्वत् त्वमप्यस्माकमन्तरीयसइत्यर्थः ॥ ७ ॥

अग्निः। सोमाहुतिर्भार्गवः। गायत्री।

स वि॒द्वाँ आ च॑ पिप्रयो॒ यक्षि॑ चिकित्व आनु॒षक् ।  
आ चा॒स्मिन्त्स॑त्सि ब॒र्हिषि॑ ॥ ०८॥

सः । वि॒द्वान् । आ । च॒ । पि॒प्र॒यः॒ । यक्षि॑ । चि॒कि॒त्वः॒ । आ॒नु॒षक् ।  
आ । च॒ । अ॒स्मिन् । स॒त्सि॒ । ब॒र्हिषि॑ ॥

हेअग्ने सत्वंविद्वान् विशेषाभिज्ञःसन् आचपिप्रयः सर्वतोस्मान् पूरयचकामैः हेचिकित्वश्चेतनावा- न् आनुषक् अनुक्रमेणयक्षि यज देवान् आसत्सिआसीदचास्मिन् स्तीर्णेबर्हिषि ॥ ८ ॥श्रेष्ठंयविष्ठेतिषडृचंसप्तमंसूक्तंसोमाहुत्यार्षमाग्नेयङ्गायत्रं प्रातरनुवाकाश्विनशस्त्रयोर्गायत्रे छन्दस्य- स्यविनियोगःपूर्वसूक्तएवोक्तः श्रवणाकर्मण्याद्याविनियक्ता ।