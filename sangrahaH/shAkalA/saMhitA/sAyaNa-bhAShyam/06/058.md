+++
title = "०५८"

+++


पूषा। भरद्वाजो बार्हस्पत्यः। त्रिष्टुप्।

शु॒क्रं ते॑ अ॒न्यद्य॑ज॒तं ते॑ अ॒न्यद्विषु॑रूपे॒ अह॑नी॒ द्यौरि॑वासि ।  
विश्वा॒ हि मा॒या अव॑सि स्वधावो भ॒द्रा ते॑ पूषन्नि॒ह रा॒तिर॑स्तु ॥ ०१॥

शु॒क्रम् । ते॒ । अ॒न्यत् । य॒ज॒तम् । ते॒ । अ॒न्यत् । विषु॑रूपे॒ इति॒ विषु॑ऽरूपे । अह॑नी॒ इति॑ । द्यौःऽइ॑व । अ॒सि॒ ।  
विश्वाः॑ । हि । मा॒याः । अव॑सि । स्व॒धा॒ऽवः॒ । भ॒द्रा । ते॒ । पू॒ष॒न् । इ॒ह । रा॒तिः । अ॒स्तु॒ ॥

हेपूषन् तेतवशुक्रंशुक्लवर्णंअन्यदेकमहर्भवतिवासरात्मकं तथातेतवसंबन्धियजतं यजिरत्रसङ्गतिकरणेवर्तते यजनीयं प्रकाशेनसङ्गमनी- यं स्वतः कृष्णवर्णं अन्यदेकमहर्भवतिरात्र्याख्यं इत्थंविषुरूपे शुक्लकृष्णतयानानारूपे अहनीतवमहिम्नानिष्पद्येते यद्वाहेपूषन् त्वदी- यमन्यदेकं रूपंशुक्लन्निर्मलन्दिवसस्योत्पादकं त्वदीयमन्यदेकंरूपंयजतं केवलंयजनीयन्नप्रकाशकं रात्रेरुत्पादकं अतएवविषुरूपे विषमरूपे- अहनीअहश्चरात्रिश्चभवतः अहोरात्रयोः निर्माणेसूर्यएवकर्ता कथमस्यप्रसक्तिरितितत्राह—द्यौरिवासि यथाद्यौरादित्यःप्रकाशयितातथा- त्वंप्रकाशकोसि कुतइत्यतआह—हेस्वधावोन्नवन् पूषन् विश्वाः सर्वाः मायाः प्रज्ञाः हियस्मात् कारणात् अवसिरक्षसि अतः कारणात् त्वं- सूर्यइवभवसीत्यर्थः तादृशस्यतेतवभद्राकल्याणीरातिर्दानंइहास्मासुअस्तुभवतु यास्कस्त्वाह—शुक्रन्तेअन्यल्लोहितन्तेअन्यद्यज्ञियन्तेअन्य- दयज्ञियन्ते अन्यदितिवाविषमरूपेअहनीकर्मणाद्यौरिवचासिसर्वाणिचप्रज्ञानान्यवस्यन्नवन्निति ॥ १ ॥

पूषा। भरद्वाजो बार्हस्पत्यः। जगती।

अ॒जाश्वः॑ पशु॒पा वाज॑पस्त्यो धियंजि॒न्वो भुव॑ने॒ विश्वे॒ अर्पि॑तः ।  
अष्ट्रां॑ पू॒षा शि॑थि॒रामु॒द्वरी॑वृजत्सं॒चक्षा॑णो॒ भुव॑ना दे॒व ई॑यते ॥ ०२॥

अ॒जऽअ॑श्वः । प॒शु॒ऽपाः । वाज॑ऽपस्त्यः । धि॒य॒म्ऽजि॒न्वः । भुव॑ने । विश्वे॑ । अर्पि॑तः ।  
अष्ट्रा॑म् । पू॒षा । शि॒थि॒राम् । उ॒त्ऽवरी॑वृजत् । स॒म्ऽचक्षा॑णः । भुव॑ना । दे॒वः । ई॒य॒ते॒ ॥

अजाश्वः छागवाहनः पशुपाः पशूनांपालयिता वाजपस्त्यः वाजाअन्नानिपस्त्येगृहेयस्य तादृशः धियंजिन्वः धियः स्तोतारः कर्माणि- वातेषांप्रीणयिता विश्वेविश्वस्मिन् सर्वस्मिन्भुवने लोकेअर्पितः प्रजापतिनापोषकत्वेनस्थापितः अतएवंभूतः पूषापोषकोदेवः अष्टांआरां- स्वहस्तगतांशिथिरांशिथिलांसतींउद्वरीवृजत् उद्यच्छन् भुवनाभुवनानि सर्वान् लोकान् भूतजातानिवासंचक्षाणः संपश्यन् सूर्यात्मना- प्रकाशयन् ईयते नभसिगच्छति ॥ २ ॥ पौष्णस्यपशोर्वपापुरोडाशयोर्यास्तेपूषन्नित्यादिकेद्वेऋचावनुवाक्ये सूत्रितंच—यास्तेपूषन्नावोअन्तःसमुद्रइतिद्वेपूषेमाआशाअनुवेदस- र्वाइति ।

पूषा। भरद्वाजो बार्हस्पत्यः। त्रिष्टुप्।

यास्ते॑ पूष॒न्नावो॑ अ॒न्तः स॑मु॒द्रे हि॑र॒ण्ययी॑र॒न्तरि॑क्षे॒ चर॑न्ति ।  
ताभि॑र्यासि दू॒त्यां सूर्य॑स्य॒ कामे॑न कृत॒ श्रव॑ इ॒च्छमा॑नः ॥ ०३॥

याः । ते॒ । पू॒ष॒न् । नावः॑ । अ॒न्तरिति॑ । स॒मु॒द्रे । हि॒र॒ण्ययीः॑ । अ॒न्तरि॑क्षे । चर॑न्ति ।  
ताभिः॑ । या॒सि॒ । दू॒त्याम् । सूर्य॑स्य । कामे॑न । कृ॒त॒ । श्रवः॑ । इ॒च्छमा॑नः ॥

हेपूषन् तेत्वदीयाःयाहिरण्ययीःहिरण्मय्यः हितरमणीयानावः समुद्रेउदधावन्तर्मध्येअन्तरिक्षेनभसिचचरन्ति संचरन्ति ताभिर्नौभिः सूर्यस्यदूत्यंयासिगच्छसि कदाचित् देवैः सार्धंसूर्येअसुरवधार्थंप्रस्थितेसति तस्यभार्यास्वभर्तरिसंजातोत्सुकाबभूव तांप्रतिसूर्यःपूषणंप्राहै- षीत् तेनचा त्रपूषास्तूयते अपिचत्वंश्रवोहविर्लक्षणमन्नंइच्छमानः इच्छन् कामेनपश्वादिविषयेण स्तोतृभिः कृतः वशीकृतोसि ॥ ३ ॥

पूषा। भरद्वाजो बार्हस्पत्यः। त्रिष्टुप्।

पू॒षा सु॒बन्धु॑र्दि॒व आ पृ॑थि॒व्या इ॒ळस्पति॑र्म॒घवा॑ द॒स्मव॑र्चाः ।  
यं दे॒वासो॒ अद॑दुः सू॒र्यायै॒ कामे॑न कृ॒तं त॒वसं॒ स्वञ्च॑म् ॥ ०४॥

पू॒षा । सु॒ऽबन्धुः॑ । दि॒वः । आ । पृ॒थि॒व्याः । इ॒ळः । पतिः॑ । म॒घऽवा॑ । द॒स्मऽव॑र्चाः ।  
यम् । दे॒वासः॑ । अद॑दुः । सू॒र्यायै॑ । कामे॑न । कृ॒तम् । त॒वस॑म् । सु॒ऽअञ्च॑म् ॥

पूषापोषकोदेवः दिवआ द्युलोकस्यचपृथिव्याश्चसुबन्धुः शोभनोबन्धुर्भवति तथाइळस्पतिः इळायाअन्नस्यपतिः मघवा मघमितिधन- नामतद्वान् यद्वा मंहतेर्दानकर्मणोभावसाधनोमघशद्बः दानवान् दस्मवर्चाः वर्चइतिरूपनाम दस्मन्दर्शनीयं वर्चोयस्यतादृशः यंपूषणन्देवा- सः सर्वेदेवाः सूर्यायैसूर्यस्यपत्न्यै यद्बासावित्र्यैसूर्याख्यायै अश्विनोर्वरणायअददुः दत्तवन्तः पुत्रः पितराववृणी तपूषेतिहिश्रूयते—कीदृशं- पूषणं कामेनपश्वादिविषयेणकृतं स्तोतृभिर्वशीकृतं तवसंबलवन्तंप्रवृद्धं वास्वंचंस्वंचनंसुष्ठुगच्छन्तं एवंविधंयंपूषणन्ददुः सपूषासुबन्धु- रित्यन्वयः ॥ ४ ॥प्रनुवोचेतिदशर्चन्दशमंसूक्तंभरद्वाजस्यार्षं इन्द्राग्निदेवताकं सप्तम्याद्याश्चतस्त्रोनुष्टुभः शिष्टाः षट्बृहत्यः तथाचानुक्रान्तं—प्रनुदशैन्द्रा- ग्नन्तुबार्हतंचतुरनुष्टुबन्तमिति । गतोविनियोगः ।