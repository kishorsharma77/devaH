+++
title = "०५३"

+++


पूषा। भरद्वाजो बार्हस्पत्यः। गायत्री।

व॒यमु॑ त्वा पथस्पते॒ रथं॒ न वाज॑सातये ।  
धि॒ये पू॑षन्नयुज्महि ॥ ०१॥

व॒यम् । ऊं॒ इति॑ । त्वा॒ । प॒थः॒ । प॒ते॒ । रथ॑म् । न । वाज॑ऽसातये ।  
धि॒ये । पू॒ष॒न् । अ॒यु॒ज्म॒हि॒ ॥

हेपथस्पते मार्गस्यपालयितः पूषन् धियेकर्मार्थंवाजसातये अन्नस्यलाभायच वयंरथन्नयु द्धेरथमिव त्वात्वांअयुज्महियुंज्महि अस्मद- भिमुखङ्कुर्मः ऊंइतिपूरकः ॥ १ ॥

पूषा। भरद्वाजो बार्हस्पत्यः। गायत्री।

अ॒भि नो॒ नर्यं॒ वसु॑ वी॒रं प्रय॑तदक्षिणम् ।  
वा॒मं गृ॒हप॑तिं नय ॥ ०२॥

अ॒भि । नः॒ । नर्य॑म् । वसु॑ । वी॒रम् । प्रय॑तऽदक्षिणम् ।  
वा॒मम् । गृ॒हऽप॑तिम् । न॒य॒ ॥

हेपूषन् नर्योनृभ्योहितंवसुधनं अभिप्राप्तुंवीरन्दारुद्यस्यविशेषेणईरयितारं गमयितारं प्रयतदक्षिणंपूर्वमन्येभ्योपिदत्तधनं यद्वाप्रयतंशु- द्धन्दक्षिणन्धनंयस्यतादृशंवामंवननीयं एवंविधं गृहपतिङ्गृहस्थन्नोस्मान्नयप्रापय ॥ २ ॥

पूषा। भरद्वाजो बार्हस्पत्यः। गायत्री।

अदि॑त्सन्तं चिदाघृणे॒ पूष॒न्दाना॑य चोदय ।  
प॒णेश्चि॒द्वि म्र॑दा॒ मनः॑ ॥ ०३॥

अदि॑त्सन्तम् । चि॒त् । आ॒घृ॒णे॒ । पूष॑न् । दाना॑य । चो॒द॒य॒ ।  
प॒णेः । चि॒त् । वि । म्र॒द॒ । मनः॑ ॥

हेआघृणे आगतदीप्ते पूषन् अदित्सन्तंचित् दातुमनिच्छन्तमपिपुरुषं दानायअस्मद्दानार्थंचो दय प्रेरय पणेश्चित् वणिजोपिवार्धुशिक- स्यलुब्धस्यापिमनोहृदयंविम्रद दानार्थंमृदूकुरु ॥ ३ ॥

पूषा। भरद्वाजो बार्हस्पत्यः। गायत्री।

वि प॒थो वाज॑सातये चिनु॒हि वि मृधो॑ जहि ।  
साध॑न्तामुग्र नो॒ धियः॑ ॥ ०४॥

वि । प॒थः । वाज॑ऽसातये । चि॒नु॒हि । वि । मृधः॑ । ज॒हि॒ ।  
साध॑न्ताम् । उ॒ग्र॒ । नः॒ । धियः॑ ॥

हेउग्र उद्गूर्णबलपूषन् पथोमार्गान्वाजसातयेन्नलाभायविचिनुहि शोधितान् कुरु यैः पथिभिर्गताधनंलभेमहि तादृशान्पथः पृथक्- कुर्वित्यर्थः मृधोबाधकान् तस्करादींश्चविजहि बाधस्व तथा नोस्माकं धियः कर्माणिअन्नलाभार्थङ्क्रियमाणानिसाधन्तां सिध्यन्तु सफला- निभवन्तु ॥ ४ ॥

पूषा। भरद्वाजो बार्हस्पत्यः। गायत्री।

परि॑ तृन्धि पणी॒नामार॑या॒ हृद॑या कवे ।  
अथे॑म॒स्मभ्यं॑ रन्धय ॥ ०५॥

परि॑ । तृ॒न्धि॒ । प॒णी॒नाम् । आर॑या । हृद॑या । क॒वे॒ ।  
अथ॑ । ई॒म् । अ॒स्मभ्य॑म् । र॒न्ध॒य॒ ॥

हेकवे प्राज्ञ पूषन् पणीनांवणिजांलुब्धानांहृदयाहृदयानिकठिनानिआरयासूक्ष्मलोहाग्रोदंडः प्रतोदइत्यारेतिचाख्यायते तथापरितृन्धि परिविध्यहृद्गतङ्काठिन्यमपनयेत्यर्थः अथानन्तरं ईमेनान्पणीन् अस्मभ्यंरन्धय वशीकुरु ॥ ५ ॥

पूषा। भरद्वाजो बार्हस्पत्यः। गायत्री।

वि पू॑ष॒न्नार॑या तुद प॒णेरि॑च्छ हृ॒दि प्रि॒यम् ।  
अथे॑म॒स्मभ्यं॑ रन्धय ॥ ०६॥

वि । पू॒ष॒न् । आर॑या । तु॒द॒ । प॒णेः । इ॒च्छ॒ । हृ॒दि । प्रि॒यम् ।  
अथ॑ । ई॒म् । अ॒स्मभ्य॑म् । र॒न्ध॒य॒ ॥

हेपूषन् आरयाप्रतोदेनपणेर्वणिजोहृदयंवितुद विविध्य तस्यपणेर्हृदिहृदयेप्रियमस्मभ्यंअनुकूलन्धनंइच्छ दातव्यमितीच्छांजनय अथा- नन्तरंअस्मभ्यंईमेनान् रन्धय वशीकुरु ॥ ६ ॥

पूषा। भरद्वाजो बार्हस्पत्यः। गायत्री।

आ रि॑ख किकि॒रा कृ॑णु पणी॒नां हृद॑या कवे ।  
अथे॑म॒स्मभ्यं॑ रन्धय ॥ ०७॥

आ । रि॒ख॒ । कि॒कि॒रा । कृ॒णु॒ । प॒णी॒नाम् । हृद॑या । क॒वे॒ ।  
अथ॑ । ई॒म् । अ॒स्मभ्य॑म् । र॒न्ध॒य॒ ॥

हेकवे प्राज्ञपूषन् पणीनांवणिजांहृदयाहृदयानिआरिखआलिख आलिख्यचकिकिराकीर्णानिप्रशिथिलानिकृणु कुरु मृदूनिकुर्वित्यर्थः अन्यद्गतं ॥ ७ ॥

पूषा। भरद्वाजो बार्हस्पत्यः। अनुष्टुप्।

यां पू॑षन्ब्रह्म॒चोद॑नी॒मारां॒ बिभ॑र्ष्याघृणे ।  
तया॑ समस्य॒ हृद॑य॒मा रि॑ख किकि॒रा कृ॑णु ॥ ०८॥

याम् । पू॒ष॒न् । ब्र॒ह्म॒ऽचोद॑नीम् । आरा॑म् । बिभ॑र्षि । आ॒घृ॒णे॒ ।  
तया॑ । स॒म॒स्य॒ । हृद॑यम् । आ । रि॒ख॒ । कि॒कि॒रा । कृ॒णु॒ ॥

हेआघृणे आगतदीप्ते पूषन् बुह्मचोदनींब्रह्मणोन्नस्यप्रेरयित्रींयामारांबिभिर्षि हस्तेधारयसि तयासमस्यसर्वस्यलुब्धजनस्यहृदयंआरिख आलिख किकिराकिकिराणिकीर्णानिप्रशिथिलानिचकुरु ॥ ८ ॥

पूषा। भरद्वाजो बार्हस्पत्यः। गायत्री।

या ते॒ अष्ट्रा॒ गोओ॑प॒शाघृ॑णे पशु॒साध॑नी ।  
तस्या॑स्ते सु॒म्नमी॑महे ॥ ०९॥

या । ते॒ । अष्ट्रा॑ । गोऽओ॑पशा । आघृ॑णे । प॒शु॒ऽसाध॑नी ।  
तस्याः॑ । ते॒ । सु॒म्नम् । ई॒म॒हे॒ ॥

हेआघृणे आगतदीप्ते पूषन् तेत्वदीयायाअष्ट्राआरागोओपशाउपसेरतइत्योपशाः गावः ओपशायस्याःतादृशी अतएवपशुसाधनीपशूनां- साध्यित्रीभवति तेत्वदीयायास्तस्याः संबन्धिसुम्रंसुखंईमहे ॥ ९ ॥

पूषा। भरद्वाजो बार्हस्पत्यः। गायत्री।

उ॒त नो॑ गो॒षणिं॒ धिय॑मश्व॒सां वा॑ज॒सामु॒त ।  
नृ॒वत्कृ॑णुहि वी॒तये॑ ॥ १०॥

उ॒त । नः॒ । गो॒ऽसनि॑म् । धिय॑म् । अ॒श्व॒साम् । वा॒ज॒ऽसाम् । उ॒त ।  
नृ॒ऽवत् । कृ॒णु॒हि॒ । वी॒तये॑ ॥

उतअपिच हेपूषन् गोषणिङ्गवांसनित्रीं अश्वसांअश्वानांसनित्रीं वाजसावाजानामन्नानांसनित्रीं उतअपिचनृवत् नृवतीन्नृणांवनित्रीन्दात्रीं एवंभूतान्धियंबुद्धिङ्कर्मवानोस्माकंवीतयेखादनायउपभॊगार्थं कृणुहि कुरु ॥ १० ॥संपूषन्नितिदशर्चंपंचमंसूक्तंभरद्वाजस्यार्षंपौष्णङ्गायत्रं संपूषन्नित्यनुक्रान्तं नष्टधनमन्विच्छतापुरुषेणैतज्जप्यं सूत्रितंच—संपूषन्विदु- षेतिनष्टधनमधिजिगमिषन्मूह्ळोवेति ।