+++
title = "०४५"

+++


इन्द्रः। शंयुर्बार्हस्पत्यः। गायत्री।

य आन॑यत्परा॒वतः॒ सुनी॑ती तु॒र्वशं॒ यदु॑म् ।  
इन्द्रः॒ स नो॒ युवा॒ सखा॑ ॥ ०१॥

यः । आ । अन॑यत् । प॒रा॒ऽवतः॑ । सुऽनी॑ती । तु॒र्वश॑म् । यदु॑म् ।  
इन्द्रः॑ । सः । नः॒ । युवा॑ । सखा॑ ॥

यइन्द्रः तुर्वशंयदुंचएतत्संज्ञौराजाओशत्रुभिर्दूरदेशेप्रक्षिप्तौ सुनीतीसुनीत्याशोभनेननयनेनपरावतः तस्माद्दूरदेशात् आनयदानीतगन् युगवरुणःसइन्द्रःनोस्माकंसखाभवतु ॥ १ ॥

इन्द्रः। शंयुर्बार्हस्पत्यः। गायत्री।

अ॒वि॒प्रे चि॒द्वयो॒ दध॑दना॒शुना॑ चि॒दर्व॑ता ।  
इन्द्रो॒ जेता॑ हि॒तं धन॑म् ॥ ०२॥

अ॒वि॒प्रे । चि॒त् । वयः॑ । दध॑त् । अ॒ना॒शुना॑ । चि॒त् । अर्व॑ता ।  
इन्द्रः॑ । जेता॑ । हि॒तम् । धन॑म् ॥

अविप्रेचित् विप्रःस्तोता तद्विलक्षणेपिपुरुषे वयोन्नन्दधत्इन्द्रोधारयति किमुवक्तव्यंस्तोतरिधारयतीति सइन्द्रःअनाशुनाचित्अक्षिप्र- गमनेनापिअर्वता अश्वेनहितं शत्रुषुनिहितंस्थापितं धनंजेता जयशीलोभवती जयतेस्ताच्छीलिकस्तृन् अतोनलोकाव्ययेतिषष्ठीप्रतिषेधः ॥ २ ॥

इन्द्रः। शंयुर्बार्हस्पत्यः। गायत्री।

म॒हीर॑स्य॒ प्रणी॑तयः पू॒र्वीरु॒त प्रश॑स्तयः ।  
नास्य॑ क्षीयन्त ऊ॒तयः॑ ॥ ०३॥

म॒हीः । अ॒स्य॒ । प्रऽनी॑तयः । पू॒र्वीः । उ॒त । प्रऽश॑स्तयः ।  
न । अ॒स्य॒ । क्षी॒य॒न्ते॒ । ऊ॒तयः॑ ॥

अस्येन्द्रस्यप्रणीतयः प्रकृष्टानीतयः प्रापणानि महीःमह्योमहत्योभवन्ति उतापिचप्रशस्तयःप्रकृष्टाःस्तुतयःस्तोतृभिः क्रियमाणाःपूर्वी- र्बत्द्भ्योभवन्ति तथास्येन्द्रस्यऊतयोरक्षाःनक्षीयन्ते नापचीयन्ते किन्तुसर्वदावर्धन्तएव ॥ ३ ॥

इन्द्रः। शंयुर्बार्हस्पत्यः। गायत्री।

सखा॑यो॒ ब्रह्म॑वाह॒सेऽर्च॑त॒ प्र च॑ गायत ।  
स हि नः॒ प्रम॑तिर्म॒ही ॥ ०४॥

सखा॑यः । ब्रह्म॑ऽवाहसे । अर्च॑त । प्र । च॒ । गा॒य॒त॒ ।  
सः । हि । नः॒ । प्रऽम॑तिः । म॒ही ॥

हेसखायः समानख्यानाःस्तोतारः ब्रह्मवाहसे ब्रह्मभिर्मन्त्रैर्वहनीयायप्राप्तव्यायेन्द्रायअर्चत शस्त्राणिशंसत प्रगायतच स्तोत्राणि सहिस- खल्विन्द्रः नोस्माकंमहीमहतीप्रमतिः प्रकृष्टाबुद्धिः ईदृश्याबुद्धेः प्रदातेत्यर्थः ॥ ४ ॥

इन्द्रः। शंयुर्बार्हस्पत्यः। गायत्री।

त्वमेक॑स्य वृत्रहन्नवि॒ता द्वयो॑रसि ।  
उ॒तेदृशे॒ यथा॑ व॒यम् ॥ ०५॥

त्वम् । एक॑स्य । वृ॒त्र॒ऽह॒न् । अ॒वि॒ता । द्वयोः॑ । अ॒सि॒ ।  
उ॒त । ई॒दृशे॑ । यथा॑ । व॒यम् ॥

हेवृत्रहन् वृत्राणांशत्रूणांहन्तरिन्द्र त्वंएकस्यस्तोतुःद्वयोश्चस्तोत्रोःअवितारक्षितासि सर्वेषां स्तोतॄणांरक्षकोभवसीत्यर्थः उतअपिच ईदृ- शेजनेप्यविताभवसि यथायादृशावयन्त्वयारक्षिताबहुविधपुत्रपौत्राअभूम ईदृशस्यापिजनस्यत्वमेवरक्षकोनान्यइत्यर्थः ॥ ५ ॥

इन्द्रः। शंयुर्बार्हस्पत्यः। गायत्री।

नय॒सीद्वति॒ द्विषः॑ कृ॒णोष्यु॑क्थशं॒सिनः॑ ।  
नृभिः॑ सु॒वीर॑ उच्यसे ॥ ०६॥

नय॑सि । इत् । ऊं॒ इति॑ । अति॑ । द्विषः॑ । कृ॒णोषि॑ । उ॒क्थ॒ऽशं॒सिनः॑ ।  
नृऽभिः॑ । सु॒ऽवीरः॑ । उ॒च्य॒से॒ ॥

हेइन्द्र इत् त्वमेवद्विषः द्वेष्टृन् अतिनयसि अस्मान्नयसितारयसि उइतिपूरकः तथाउक्थशंसिनः उक्थानिशस्त्राणिशंसतःस्तोतॄनस्मान्- कृणोषि समृद्धानकरोषि यस्मात्त्वन्नृभिः स्तुतीनान्नेतृभिः पुरुषैः सुवीरः शोभनैः वीरैः पुत्रपौत्रादिभिः स्तोतृभ्योदातव्यैरुपेतइत्युच्यसे स्तूयसेअतस्तानप्यस्मभ्यंप्रयच्छेतिशेषः ॥ ६ ॥

इन्द्रः। शंयुर्बार्हस्पत्यः। गायत्री।

ब्र॒ह्माणं॒ ब्रह्म॑वाहसं गी॒र्भिः सखा॑यमृ॒ग्मिय॑म् ।  
गां न दो॒हसे॑ हुवे ॥ ०७॥

ब्र॒ह्माण॑म् । ब्रह्म॑ऽवाहसम् । गीः॒ऽभिः । सखा॑यम् । ऋ॒ग्मिय॑म् ।  
गाम् । न । दो॒हसे॑ । हु॒वे॒ ॥

ब्रह्माणंपरिवृढं ब्रह्मवाहसं ब्रह्मभिःस्तुतिरूपैर्मन्त्रैर्वहनीयं सखायंअस्माकंसखिभूतंऋग्मियं ऋग्माऋचस्तदर्हं स्तुत्यर्हमित्यर्थः एवंभूत- मिन्द्रं दोहसेदोग्धुं गान्न गामिव गीर्भिः स्तुतिभिः हुवेआह्वयामि अस्मदीयान्कामान् दोग्धुम् ॥ ७ ॥

इन्द्रः। शंयुर्बार्हस्पत्यः। गायत्री।

यस्य॒ विश्वा॑नि॒ हस्त॑योरू॒चुर्वसू॑नि॒ नि द्वि॒ता ।  
वी॒रस्य॑ पृतना॒षहः॑ ॥ ०८॥

यस्य॑ । विश्वा॑नि । हस्त॑योः । ऊ॒चुः । वसू॑नि । नि । द्वि॒ता ।  
वी॒रस्य॑ । पृ॒त॒ना॒ऽसहः॑ ॥

वीरस्यवीर्यवतः पृतनाषहः पृतनाःशत्रुसेनाः तासामभिभवितुः यस्येन्द्रस्यहस्तयोः बाह्वोः विश्वानिसर्वाणिद्विता दिव्यपार्थिवरूपे- णद्वैधं वर्तमानानिवसूनिविद्यन्तइतिन्यूचुः ऋषयोनितरांवदन्ति तमिन्द्रंहुवइतिपूर्वत्रसंबन्धः ॥ ८ ॥

इन्द्रः। शंयुर्बार्हस्पत्यः। गायत्री।

वि दृ॒ळ्हानि॑ चिदद्रिवो॒ जना॑नां शचीपते ।  
वृ॒ह मा॒या अ॑नानत ॥ ०९॥

वि । दृ॒ळ्हानि॑ । चि॒त् । अ॒द्रि॒ऽवः॒ । जना॑नाम् । श॒ची॒ऽप॒ते॒ ।  
वृ॒ह । मा॒याः । अ॒ना॒न॒त॒ ॥

हेअद्रिवः आदृणात्यनेनेत्यद्रिर्वज्रः तद्वन् शचीपते इन्द्र जनानांशत्रूणान्दृह्ळानिचित् दृढानिस्थिराण्यपि पुराणिबलानिवा विवृह वि- भिन्धि विविधमुन्मूलयेत्यर्थः हेअनानत अप्रह्वीभूत सर्वोच्छ्रितेन्द्र मायाश्चशत्रुभिर्निर्मिताः विवृह विनाशय ॥ ९ ॥

इन्द्रः। शंयुर्बार्हस्पत्यः। गायत्री।

तमु॑ त्वा सत्य सोमपा॒ इन्द्र॑ वाजानां पते ।  
अहू॑महि श्रव॒स्यवः॑ ॥ १०॥

तम् । ऊं॒ इति॑ । त्वा॒ । स॒त्य॒ । सो॒म॒ऽपाः॒ । इन्द्र॑ । वा॒जा॒ना॒म् । प॒ते॒ ।  
अहू॑महि । श्र॒व॒स्यवः॑ ॥

हेसत्य अवितथस्वभाव सोमपाः सोमस्यपातः हेवाजानांपते अन्नानांपालयितः एवंभूतहेइन्द्र श्रवस्यवः श्रवोन्नंआत्मनइच्छन्तोवयं तमुत्वा तादृशन्त्वामेवअहूमहि आह्वयामः स्तुमइत्यर्थः ॥ १० ॥

इन्द्रः। शंयुर्बार्हस्पत्यः। गायत्री।

तमु॑ त्वा॒ यः पु॒रासि॑थ॒ यो वा॑ नू॒नं हि॒ते धने॑ ।  
हव्यः॒ स श्रु॑धी॒ हव॑म् ॥ ११॥

तम् । ऊं॒ इति॑ । त्वा॒ । यः । पु॒रा । आसि॑थ । यः । वा॒ । नू॒नम् । हि॒ते । धने॑ ।  
हव्यः॑ । सः । श्रु॒धि॒ । हव॑म् ॥

हेइन्द्र तमुत्वा तमेवत्वां स्तुमइतिशेषः यस्वं पुरापूर्व्स्मिन्काले हव्योह्वातव्यःआसिथ बभूविथधनलाभार्थं योवायश्चत्वं हिते शत्रुषु- निहितेधनेनिमित्तभूतेसति नूनमद्यापिहव्योह्वातव्योबभूविथ सत्वमस्मदीयंहवंस्तोत्रंश्रुधि श्रृणु ॥ ११ ॥

इन्द्रः। शंयुर्बार्हस्पत्यः। गायत्री।

धी॒भिरर्व॑द्भि॒रर्व॑तो॒ वाजाँ॑ इन्द्र श्र॒वाय्या॑न् ।  
त्वया॑ जेष्म हि॒तं धन॑म् ॥ १२॥

धी॒भिः । अर्व॑त्ऽभिः । अर्व॑तः । वाजा॑न् । इ॒न्द्र॒ । श्र॒वाय्या॑न् ।  
त्वया॑ । जे॒ष्म॒ । हि॒तम् । धन॑म् ॥

हेइन्द्र धीभिः स्तुतिभिः त्वद्विषयाभिःप्रीतेनत्वयाअनुगृहीतावयंअर्वद्भिरस्मदीयैरश्वैः अर्वतः शत्रुसंबन्धिनोश्वान् श्रवाय्यन् श्रवणी- यान् प्रशस्यान् वाजान् अन्नानिच हितंशत्रुषुनिहितन्धनंच जेष्म त्वदनुग्रहाज्जयेम ॥ १२ ॥

इन्द्रः। शंयुर्बार्हस्पत्यः। गायत्री।

अभू॑रु वीर गिर्वणो म॒हाँ इ॑न्द्र॒ धने॑ हि॒ते ।  
भरे॑ वितन्त॒साय्यः॑ ॥ १३॥

अभूः॑ । ऊं॒ इति॑ । वी॒र॒ । गि॒र्व॒णः॒ । म॒हान् । इ॒न्द्र॒ । धने॑ । हि॒ते ।  
भरे॑ । वि॒त॒न्त॒साय्यः॑ ॥

हेवीर विविधंईरयितः शत्रूणां हेगिर्वणोगीर्भिर्वननीयेन्द्र हितेशत्रुषुनिहितेधनेनिमित्तभूतेसति महान् प्रवृद्धस्त्वं भरेसङ्ग्रामेवितन्तसा- य्यः शत्रूणांजेताभूः तन्तसइतिधातुः जयार्थः कंड्ढादौ पठ्यते तस्मात् व्युपसृष्टादौणादिकः कर्तरिआय्यप्रत्ययः ॥ १३ ॥

इन्द्रः। शंयुर्बार्हस्पत्यः। गायत्री।

या त॑ ऊ॒तिर॑मित्रहन्म॒क्षूज॑वस्त॒मास॑ति ।  
तया॑ नो हिनुही॒ रथ॑म् ॥ १४॥

या । ते॒ । ऊ॒तिः । अ॒मि॒त्र॒ऽह॒न् । म॒क्षुज॑वःऽतमा । अस॑ति ।  
तया॑ । नः॒ । हि॒नु॒हि॒ । रथ॑म् ॥

हेअमित्रहन् अमित्राणांशत्रूणांहन्तरिन्द्र तेत्वदीयामक्षुजवस्तमा अतिशयेनशीघ्रजवा याऊतिर्गतिः असतिअस्ति तयागत्यानोस्माकं- रथंहिनुहि प्रेरय शत्रुजयार्थंशीघ्रङ्गमय ॥ १४ ॥

इन्द्रः। शंयुर्बार्हस्पत्यः। गायत्री।

स रथे॑न र॒थीत॑मो॒ऽस्माके॑नाभि॒युग्व॑ना ।  
जेषि॑ जिष्णो हि॒तं धन॑म् ॥ १५॥

सः । रथे॑न । र॒थिऽत॑मः । अ॒स्माके॑न । अ॒भि॒ऽयुग्व॑ना ।  
जेषि॑ । जि॒ष्णो॒ इति॑ । हि॒तम् । धन॑म् ॥

हेजिष्णो जयशीलेन्द्र रथीतमः अतिशयेनरथीमहारथः सत्वंअस्माकेन अस्मदीयेन अभियुग्वना अभियोक्त्राशत्रूणामभिभवित्रारथेन हितंशत्रुषुनिहितन्धनंजेषि अस्मदर्थंजय ॥ १५ ॥

इन्द्रः। शंयुर्बार्हस्पत्यः। गायत्री।

य एक॒ इत्तमु॑ ष्टुहि कृष्टी॒नां विच॑र्षणिः ।  
पति॑र्ज॒ज्ञे वृष॑क्रतुः ॥ १६॥

यः । एकः॑ । इत् । तम् । ऊं॒ इति॑ । स्तु॒हि॒ । कृ॒ष्टी॒नाम् । विऽच॑र्षणिः ।  
पतिः॑ । ज॒ज्ञे । वृष॑ऽक्रतुः ॥

विचर्षणिर्विशेषेणसर्वस्यद्रष्टा वृषक्रतुर्वर्षकर्मायइन्द्रः एकइत् एकएव कृष्टीनांप्रजानांपतिरधिपतिजंज्ञे अजायत नान्यःकश्चित् तमुत- मेवेन्द्रंहेस्तोतःस्तुहि ॥ १६ ॥

इन्द्रः। शंयुर्बार्हस्पत्यः। गायत्री।

यो गृ॑ण॒तामिदासि॑था॒पिरू॒ती शि॒वः सखा॑ ।  
स त्वं न॑ इन्द्र मृळय ॥ १७॥

यः । गृ॒ण॒ताम् । इत् । आसि॑थ । आ॒पिः । ऊ॒ती । शि॒वः । सखा॑ ।  
सः । त्वम् । नः॒ । इ॒न्द्र॒ । मृ॒ळ॒य॒ ॥

हेइन्द्र यस्त्वं ऊतीऊत्या रक्षयाशिवःसुखकरः अतएवसखामित्रभूतश्चसन् गृणतामित् स्तुवतामस्माकमेवआपिर्बन्धुरासिथ पुराबभूवि- थ सतादृशस्त्वं नोस्मान् इदानींमृळय सुखय ॥ १७ ॥

इन्द्रः। शंयुर्बार्हस्पत्यः। गायत्री।

धि॒ष्व वज्रं॒ गभ॑स्त्यो रक्षो॒हत्या॑य वज्रिवः ।  
सा॒स॒ही॒ष्ठा अ॒भि स्पृधः॑ ॥ १८॥

धि॒ष्व । वज्र॑म् । गभ॑स्त्योः । र॒क्षः॒ऽहत्या॑य । व॒ज्रि॒ऽवः॒ ।  
स॒स॒ही॒ष्ठाः । अ॒भि । स्पृधः॑ ॥

हेवज्रिवः वज्रवन्निन्द्र गभस्त्योरात्मीययोर्हस्तयोर्वज्रङ्कुलिशन्धिष्व धारय किमर्थं रक्षोहत्याय रक्षसांहननार्थं धृत्वाच स्पृधः स्पर्धमा- नाःअभि अभिगन्त्रीरासुरीःसेनाः ससहीष्ठाः अत्यर्थमभिभव ॥ १८ ॥

इन्द्रः। शंयुर्बार्हस्पत्यः। गायत्री।

प्र॒त्नं र॑यी॒णां युजं॒ सखा॑यं कीरि॒चोद॑नम् ।  
ब्रह्म॑वाहस्तमं हुवे ॥ १९॥

प्र॒त्नम् । र॒यी॒णाम् । युज॑म् । सखा॑यम् । की॒रि॒ऽचोद॑नम् ।  
ब्रह्म॑ऽवाहःऽतमम् । हु॒वे॒ ॥

प्रत्नं चिरन्तनं सर्वेषामाद्यं रयीणान्धनानांयुजं योजयितारं दातारंसखायंमित्रभूतं कीरिचोदनं कीरीणांस्तोतॄणांचोदयितारं ब्रह्मवाह- स्तमं अतिशयेनब्रह्मभिर्मन्त्रैर्वहनीयं एवंविधमिन्द्रं हुवे आह्वयामि ॥ १९ ॥

इन्द्रः। शंयुर्बार्हस्पत्यः। गायत्री।

स हि विश्वा॑नि॒ पार्थि॑वाँ॒ एको॒ वसू॑नि॒ पत्य॑ते ।  
गिर्व॑णस्तमो॒ अध्रि॑गुः ॥ २०॥

सः । हि । विश्वा॑नि । पार्थि॑वा । एकः॑ । वसू॑नि । पत्य॑ते ।  
गिर्व॑णःऽतमः । अध्रि॑ऽगुः ॥

सहि सखल्विन्द्रः विश्वानिसर्वाणिपार्थिवा पृथिव्यांभवानि वसूनिधनानिएकएवपत्यते ईष्टे नान्यःकश्चित् पत्यतिरैश्वर्यकर्मा कीदृश- इन्द्रः गिर्वणस्तमः अतिशयेनगीर्भिः स्तुतिभिः संभजनीयः अध्रिगुरधृतगमनः अप्रतिहतगतिरित्यर्थः ॥ २० ॥

इन्द्रः। शंयुर्बार्हस्पत्यः। गायत्री।

स नो॑ नि॒युद्भि॒रा पृ॑ण॒ कामं॒ वाजे॑भिर॒श्विभिः॑ ।  
गोम॑द्भिर्गोपते धृ॒षत् ॥ २१॥

सः । नः॒ । नि॒युत्ऽभिः॑ । आ । पृ॒ण॒ । काम॑म् । वाजे॑भिः । अ॒श्विऽभिः॑ ।  
गोम॑त्ऽभिः । गो॒ऽप॒ते॒ । धृ॒षत् ॥

हेगोपते गवां पालयितः सत्वन्नोस्माकङ्कामन्नियुद्भिर्वडवाभिः धृषत् धृष्टन्दारिद्भ्यनाशनसमर्थंयथाभवतितथाआपृणापूरय यद्वा धृष- दितीन्द्रविशेषणं शत्रूणान्धर्षकस्त्वमित्यर्थः तथागोमद्भिर्बहुभिर्गोभिर्युक्तैः अश्विभिः बहुभिरश्वैरुपेतैर्वाजैरन्नैश्च अस्मदीयङ्काममापूरय ॥ २१ ॥

इन्द्रः। शंयुर्बार्हस्पत्यः। गायत्री।

तद्वो॑ गाय सु॒ते सचा॑ पुरुहू॒ताय॒ सत्व॑ने ।  
शं यद्गवे॒ न शा॒किने॑ ॥ २२॥

तत् । वः॒ । गा॒य॒ । सु॒ते । सचा॑ । पु॒रु॒ऽहू॒ताय॑ । सत्व॑ने ।  
शम् । यत् । गवे॑ । न । शा॒किने॑ ॥

हेस्तोतारोवोयूयंसुतेअभिषुतेसोमेसति पुरुहूतायबहुभिर्यजमानैराहूताय सत्वने शत्रूणांसादयित्रे धनानांवासनित्रेदात्रेइन्द्राय तत् – स्तोत्रंसचा सह संहताभूत्वा गायगायत यत् स्तोत्रं शाकिनेशक्तिमतेइन्द्राय शंसुखकरंभवति गवेनयथागवेयवसंसुखकरं भवति तद्वदित्य- र्थः ॥ २२ ॥

इन्द्रः। शंयुर्बार्हस्पत्यः। गायत्री।

न घा॒ वसु॒र्नि य॑मते दा॒नं वाज॑स्य॒ गोम॑तः ।  
यत्सी॒मुप॒ श्रव॒द्गिरः॑ ॥ २३॥

न । घ॒ । वसुः॑ । नि । य॒म॒ते॒ । दा॒नम् । वाज॑स्य । गोऽम॑तः ।  
यत् । सी॒म् । उप॑ । श्रव॑त् । गिरः॑ ॥

वसुर्वासयितासइन्द्रः गोमतोबहुभिर्गोभिर्युक्तस्यवाजस्यान्नस्यबलस्यवा दानंप्रदानं नघनखलु नियमते नियच्छति उपरतङ्करोति यद्यदि सींसर्वतः गिरः अस्मदीयाःस्तुतीः उपश्रवत् उपश्रृणुयात् स्तोत्रश्रवणेसति सर्वदाददातीत्यर्थः ॥ २३ ॥

इन्द्रः। शंयुर्बार्हस्पत्यः। गायत्री।

कु॒वित्स॑स्य॒ प्र हि व्र॒जं गोम॑न्तं दस्यु॒हा गम॑त् ।  
शची॑भि॒रप॑ नो वरत् ॥ २४॥

कु॒वित्ऽस॑स्य । प्र । हि । व्र॒जम् । गोऽम॑न्तम् । द॒स्यु॒ऽहा । गम॑त् ।  
शची॑भिः । अप॑ । नः॒ । व॒र॒त् ॥

कुवित्सस्य कुविद्बहुशः स्यतिहिनस्तीतिकुवित्सोनामकश्चित् तस्यस्वभूतं गोमन्तं बहुभिर्गोभिर्युक्तं व्रजङ्गोष्ठं दस्युहादस्यूनामुपक्षपयि- तॄणांहन्तेन्द्रः प्रगमत् प्रकर्षेणगच्छति हियस्मादेवन्तस्मात् शचीभिरात्मीयैः कर्मभिः प्रज्ञाभिर्वा नोस्माकन्तागाः अपवरत् निगूढास्ताअपा- वृणोत् ॥ २४ ॥

इन्द्रः। शंयुर्बार्हस्पत्यः। गायत्री।

इ॒मा उ॑ त्वा शतक्रतो॒ऽभि प्र णो॑नुवु॒र्गिरः॑ ।  
इन्द्र॑ व॒त्सं न मा॒तरः॑ ॥ २५॥

इ॒माः । ऊं॒ इति॑ । त्वा॒ । श॒त॒क्र॒तो॒ इति॑ शतऽक्रतो । अ॒भि । प्र । नो॒नु॒वुः॒ । गिरः॑ ।  
इन्द्र॑ । व॒त्सम् । न । मा॒तरः॑ ॥

हेशतक्रतो बहुविधकर्मन् बहुविधप्रज्ञवेन्द्र त्वात्वामभिइमाअस्मदीयागिरः स्तुतयः प्रणोनुवुः प्रकर्षेणपुनःपुनर्गच्छन्ति नौतिरत्रगति- कर्मा तत्रदृष्टान्तः—वत्सन्नमातरः यथामातरोगावोगृहेवर्तमानंवत्संशीघ्रमभिगच्छन्तितद्वत् यद्वास्मदीयावाचस्त्वां अभिनोनुवुः अभितः- शब्दयन्ति स्तुवन्ति यथागावोवत्समभिलक्ष्यहंभारवङ्कुर्वन्तितद्वत् ॥ २५ ॥

इन्द्रः। शंयुर्बार्हस्पत्यः। गायत्री।

दू॒णाशं॑ स॒ख्यं तव॒ गौर॑सि वीर गव्य॒ते ।  
अश्वो॑ अश्वाय॒ते भ॑व ॥ २६॥

दुः॒ऽनश॑म् । स॒ख्यम् । तव॑ । गौः । अ॒सि॒ । वी॒र॒ । ग॒व्य॒ते ।  
अश्वः॑ । अ॒श्व॒ऽय॒ते । भ॒व॒ ॥

हेइन्द्र तवत्वदीयंसख्यंसखित्वं दूणाशं दुर्नाशं नाशयितुमशक्यं अतिदृढमित्यर्थः अतोहेवीर वीरयितरिन्द्र गव्यतेगामात्मनइच्छतेत्वं- गौरसि गवांप्रदाताभवसि उपचारात्कारणेकार्यशब्दः तथाअश्वायतेअश्वानात्मनइच्छतेअश्वोभव अश्वप्रदोभवसि ॥ २६ ॥

इन्द्रः। शंयुर्बार्हस्पत्यः। गायत्री।

स म॑न्दस्वा॒ ह्यन्ध॑सो॒ राध॑से त॒न्वा॑ म॒हे ।  
न स्तो॒तारं॑ नि॒दे क॑रः ॥ २७॥

सः । म॒न्द॒स्व॒ । हि । अन्ध॑सः । राध॑से । त॒न्वा॑ । म॒हे ।  
न । स्तो॒तार॑म् । नि॒दे । क॒रः॒ ॥

हेइन्द्र सतादृशस्त्वं अन्धसः सोमस्यपानेनहृष्टया तन्वाआत्मीयेनशरीरेणमन्दस्त्र मोदस्व किमर्थं महेमहते राधसेधनार्थं हिपूरणः अपिच त्वदीयंस्तोतारन्निदेनिन्दकायतस्यवशन्नकरः नकुर्याः ॥ २७ ॥

इन्द्रः। शंयुर्बार्हस्पत्यः। गायत्री।

इ॒मा उ॑ त्वा सु॒तेसु॑ते॒ नक्ष॑न्ते गिर्वणो॒ गिरः॑ ।  
व॒त्सं गावो॒ न धे॒नवः॑ ॥ २८॥

इ॒माः । ऊं॒ इति॑ । त्वा॒ । सु॒तेऽसु॑ते । नक्ष॑न्ते । गि॒र्व॒णः॒ । गिरः॑ ।  
व॒त्सम् । गावः॑ । न । धे॒नवः॑ ॥

हेगिर्वणोगीर्भिर्वननीयेन्द्र सुतेसुतेसोमेभिषुतेभिषुतेसति इमाअस्मदीयागिरःस्तुतयःत्वा त्वान्नक्षन्ते व्याप्नुवन्ति धेनवोदोग्ध्र्यः गावोन गावइव वत्सं तायथाशीघ्रंवत्संव्याप्नुवन्तितद्वत् उपरणः ॥ २८ ॥

इन्द्रः। शंयुर्बार्हस्पत्यः। अतिनिचृत्।

पु॒रू॒तमं॑ पुरू॒णां स्तो॑तॄ॒णां विवा॑चि ।  
वाजे॑भिर्वाजय॒ताम् ॥ २९॥

पु॒रु॒ऽतम॑म् । पु॒रू॒णाम् । स्तो॒तॄ॒णाम् । विऽवा॑चि ।  
वाजे॑भिः । वा॒ज॒ऽय॒ताम् ॥

हेइन्द्र पुरुतमंपुरूणांबहूनांशत्रूणान्तमयितारङ्ग्लपयितारन्त्वां पुरूणांबहूनांस्तोतॄणांअस्माकंस्तुतिः प्राप्नोत्वितिशेषः कीदृशानां विवा- चिविविधाः स्तुतशस्त्रात्मिकावाचःयस्मिन्यज्ञेतस्मिन् वाजेभिर्वाजैर्हविर्लक्षणैरन्नैर्वाजयतांवाजवन्तंवेगवन्तंबलवन्तंवात्वाङ्कुर्वताम् ॥ २९ ॥

इन्द्रः। शंयुर्बार्हस्पत्यः। गायत्री।

अ॒स्माक॑मिन्द्र भूतु ते॒ स्तोमो॒ वाहि॑ष्ठो॒ अन्त॑मः ।  
अ॒स्मान्रा॒ये म॒हे हि॑नु ॥ ३०॥

अ॒स्माक॑म् । इ॒न्द्र॒ । भू॒तु॒ । ते॒ । स्तोमः॑ । वाहि॑ष्ठः । अन्त॑मः ।  
अ॒स्मान् । रा॒ये । म॒हे । हि॒नु॒ ॥

हेइन्द्र वाहिष्ठोवोढृतमः अस्माकंस्तोम स्तोत्रन्तेतवअन्तमःअन्तिकतमोभूतुभवतु त्वंचास्मान् महेमहते रायेधनायहिन् प्रेरय ॥ ३० ॥

बृबुस्तक्षा। शंयुर्बार्हस्पत्यः। गायत्री।

अधि॑ बृ॒बुः प॑णी॒नां वर्षि॑ष्ठे मू॒र्धन्न॑स्थात् ।  
उ॒रुः कक्षो॒ न गा॒ङ्ग्यः ॥ ३१॥

अधि॑ । बृ॒बुः । प॒णी॒नाम् । वर्षि॑ष्ठे । मू॒र्धन् । अ॒स्था॒त् ।  
उ॒रुः । कक्षः॑ । न । गा॒ङ्ग्यः ॥

बृबुर्नामपणीनान्तक्षा तत्सकाशाल्लब्धधनोभरद्वाजः तदीयन्दानमनेनतृचेनास्तौत् एतच्चमनुनास्मर्यते—भरद्वाजःक्षुधार्तस्तुसपुत्रोनि- र्जनेवने । बह्वीर्गाःप्रतिजग्राहबृबोस्तक्ष्णोमहायशाइति ॥ पणनात्पणयोवणिजः एतत्संज्ञाअसुरावा तेषान्तक्षाबृबुःवर्षिष्ठेमूर्धन् मूर्धनिमू- र्धवदुच्छ्रितेस्थलेअध्यस्थात् अधिष्ठितोभूत् गाङ्ग्यः गङ्गायाःकूलेउन्नतेभवः कक्षोन कक्षइव उरुविस्तीर्णःसन् जातितोहीनोतिदातृत्वात्- सर्वत्रश्रेष्ठोभवतीत्यर्थः ॥ ३१ ॥

बृबुस्तक्षा। शंयुर्बार्हस्पत्यः। गायत्री।

यस्य॑ वा॒योरि॑व द्र॒वद्भ॒द्रा रा॒तिः स॑ह॒स्रिणी॑ ।  
स॒द्यो दा॒नाय॒ मंह॑ते ॥ ३२॥

यस्य॑ । वा॒योःऽइ॑व । द्र॒वत् । भ॒द्रा । रा॒तिः । स॒ह॒स्रिणी॑ ।  
स॒द्यः । दा॒नाय॑ । मंह॑ते ॥

वायोरिवद्रवत् क्षिप्रगामिनोयस्यबृबोः भद्राकल्यानी सहस्रिणीसहास्रसङ्ख्यायुक्ता रातिर्दानंसद्यःस्तुतिसमयेएवदानायदानकामाय- याचमानाय मह्यंमंहतेअपेक्षितं धनन्ददाति तंबृबुमितिउत्तरस्यामृचिसंबन्धः ॥ ३२ ॥

बृबुस्तक्षा। शंयुर्बार्हस्पत्यः। अनुष्टुप्।

तत्सु नो॒ विश्वे॑ अ॒र्य आ सदा॑ गृणन्ति का॒रवः॑ ।  
बृ॒बुं स॑हस्र॒दात॑मं सू॒रिं स॑हस्र॒सात॑मम् ॥ ३३॥

तत् । सु । नः॒ । विश्वे॑ । अ॒र्यः । आ । सदा॑ । गृ॒ण॒न्ति॒ । का॒रवः॑ ।  
बृ॒बुम् । स॒ह॒स्र॒ऽदात॑मम् । सू॒रिम् । स॒ह॒स्र॒ऽसात॑मम् ॥

तत् तंबृबुन्नोस्मदीयाः विश्वेसर्वेअर्यःस्तुतीनामीरयितारःकारवः स्तोतारः सुसुष्ठुआगृणन्ति अभिगृणन्ति अभिष्टुवन्ति कीदृशं सहस्र- दातमंअतिशयेनसहस्रसङ्ख्यस्यधनस्यदातारं सूरिंप्राज्ञं यद्वा प्रेरयितारंसहस्रसातमं अतिशयेनसहस्रसङ्ख्यस्यस्तोत्रस्यधनस्यवासंभक्तारं ॥ ३३ ॥त्वामिद्धीतिचतुर्दशर्चन्तृतीयंसुक्तं बृहस्पतिपुत्रस्यशंयोरार्षमैन्द्रं प्रथमातृतीयाद्याअयुजोबृहत्यः द्वितीयाचतुर्थ्याद्यायुजः सतोबृहत्यः तथाचानुक्रान्तं—त्वामिद्धिषळूनाप्रागाथमिति । सूक्तविनियोगोलैङ्गिकः यदिज्योतिष्टोमोबृहत्पृष्ठः स्यात् तदानीन्निष्केवल्यस्यआद्यः प्र- गाथः स्तोत्रियः सूत्रितंच—यद्युवैबृहत् त्वामिद्धिहवामहइति । महाव्रतेपिनिश्केवल्येअयंप्रगाथः शंसनीयः तथैवपंचमारण्यकेसूत्रितं- त्वामिद्धिहवामहेत्वंह्येहिचेरवइति बृहतस्तोत्रियानुरूपाविति ।