+++
title = "०५६"

+++


पूषा। भरद्वाजो बार्हस्पत्यः। गायत्री।

य ए॑नमा॒दिदे॑शति कर॒म्भादिति॑ पू॒षण॑म् ।  
न तेन॑ दे॒व आ॒दिशे॑ ॥ ०१॥

यः । ए॒न॒म् । आ॒ऽदिदे॑शति । क॒र॒म्भ॒ऽअत् । इति॑ । पू॒षण॑म् ।  
न । तेन॑ । दे॒वः । आ॒ऽदिशे॑ ॥

यःस्तोता एनंपूषणंपोषकङ्करंभात्करंभानाङ्घृतमिश्रानांयवसक्तूनांअत्तेतिआदिदेशति अभिष्टौति तेनपुरुषेणअन्योदेवःनआदिशे आदेष्ट- व्यः स्तोतव्योनभवति पूष्णएवसर्वस्याभितमस्यधनस्यलाभात् देवतान्तरन्नस्तौतिइत्यर्थः ॥ १ ॥

पूषा। भरद्वाजो बार्हस्पत्यः। गायत्री।

उ॒त घा॒ स र॒थीत॑मः॒ सख्या॒ सत्प॑तिर्यु॒जा ।  
इन्द्रो॑ वृ॒त्राणि॑ जिघ्नते ॥ ०२॥

उ॒त । घ॒ । सः । र॒थिऽत॑मः । सख्या॑ । सत्ऽप॑तिः । यु॒जा ।  
इन्द्रः॑ । वृ॒त्राणि॑ । जि॒घ्न॒ते॒ ॥

उतघ अपिच सःयःशत्रूणांहन्तृत्वेनप्रसिद्धस्तादृशः रथीतमः अतिशयेनरथीमहारथः सत्पतिः सतांपालयिता एवङ्गुणाइन्द्रःसख्यामित्र- भूतेनपूष्णायुजासहायभूतेनयुक्तः सन् वृत्राणिशत्रून् जिघ्नतेहन्ति इन्द्रस्यापिअयमेवसाहाय्यकारीत्यर्थः ॥ २ ॥

पूषा। भरद्वाजो बार्हस्पत्यः। गायत्री।

उ॒तादः प॑रु॒षे गवि॒ सूर॑श्च॒क्रं हि॑र॒ण्यय॑म् ।  
न्यै॑रयद्र॒थीत॑मः ॥ ०३॥

उ॒त । अ॒दः । प॒रु॒षे । गवि॑ । सूरः॑ । च॒क्रम् । हि॒र॒ण्यय॑म् ।  
नि । ऐ॒र॒य॒त् । र॒थिऽत॑मः ॥

उतापिच सूरः प्रेरकः रथीतमः अतिश्येनरथीनेतृतमोवापूषापरुषेपरुष्मतिपर्ववतिभास्वतिवागविगच्छतीतिगैरादित्यः तस्मिन् हिर- ण्ययंहिरण्यंसुवर्णनिर्मितंअदस्तद्रथस्यच्क्रन्न्यैरयत् नितरां प्रेरयतिस्म ॥ ३ ॥

पूषा। भरद्वाजो बार्हस्पत्यः। गायत्री।

यद॒द्य त्वा॑ पुरुष्टुत॒ ब्रवा॑म दस्र मन्तुमः ।  
तत्सु नो॒ मन्म॑ साधय ॥ ०४॥

यत् । अ॒द्य । त्वा॒ । पु॒रु॒ऽस्तु॒त॒ । ब्रवा॑म । द॒स्र॒ । म॒न्तु॒ऽमः॒ ।  
तत् । सु । नः॒ । मन्म॑ । सा॒ध॒य॒ ॥

हेपुरुष्टुत बहुभिर्यजमानैःस्तुत दस्रदर्शनीय मन्तुमःज्ञानवन् पूषन् अद्येदानींयदुद्दिश्यत्वांब्रवाम स्तवाम नोस्माकंमन्ममननीयंसुसुष्ठु- तद्धनं साधय उत्पादय ॥ ४ ॥

पूषा। भरद्वाजो बार्हस्पत्यः। गायत्री।

इ॒मं च॑ नो ग॒वेष॑णं सा॒तये॑ सीषधो ग॒णम् ।  
आ॒रात्पू॑षन्नसि श्रु॒तः ॥ ०५॥

इ॒मम् । च॒ । नः॒ । गो॒ऽएष॑णम् । सा॒तये॑ । सी॒स॒धः॒ । ग॒णम् ।  
आ॒रात् । पू॒ष॒न् । अ॒सि॒ । श्रु॒तः ॥

हेपूषन् नोस्माकंसातयेलाभायइमंचगणंमनुष्यसङ्घं गवेषणं गवामेषयितारं सीषधःसाधय हेपूषन्आरात् दूरदेशेपित्वंश्रुतोविश्रुतः प्रख्यातोसि भवसि ॥ ५ ॥

पूषा। भरद्वाजो बार्हस्पत्यः। अनुष्टुप्।

आ ते॑ स्व॒स्तिमी॑मह आ॒रेअ॑घा॒मुपा॑वसुम् ।  
अ॒द्या च॑ स॒र्वता॑तये॒ श्वश्च॑ स॒र्वता॑तये ॥ ०६॥

आ । ते॒ । स्व॒स्तिम् । ई॒म॒हे॒ । आ॒रेऽअ॑घाम् । उप॑ऽवसुम् ।  
अ॒द्य । च॒ । स॒र्वऽता॑तये । श्वः । च॒ । स॒र्वऽता॑तये ॥

हेपूषन्त्वदीयान्त्वयादेयांस्वस्तिङ्कल्याणींरक्षां आरेअघांआरेदूरेअघंपापंयस्याः तादृशीं उपावसुं उपगतधनां ईदृशींस्वस्तिं अद्यच अस्मिं श्चकाले सर्वतातये सर्वैरृत्विग्भिः स्तायइतिसर्वतातिर्यज्ञः तदर्थं यद्वासर्वेषांभॊगानांविस्तारय श्वश्चपरस्मिन्नपिदिनेसर्वतातयेसर्वदासर्व- तात्यर्थंआईमहे अतियाचामहे । इन्द्रानुपूषणेतिषळृचमष्टमंसूक्तं भरद्वाजस्यार्षङ्गायत्रमैन्द्रापौष्णं अनुक्रान्तंच—इन्द्रान्वैन्द्रंचेति । गतोविनियोगः ।