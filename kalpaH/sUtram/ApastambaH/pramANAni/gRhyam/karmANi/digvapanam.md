---
title: दिग्वपनम्
unicode_script: devanagari

---

## कल्पः
ब्राह्मणान् भोजयित्वाशिषो वाचयित्वा कुमारं भोजयित्वा  
+++(उपनयने - एवमन्तं पित्रादेः कर्म । अथाचार्यः उष्णाश्शीताश्चापः संसृजति।)++  
ऽनुवाकस्य प्रथमेन यजुषाऽपः +++("उष्णेनवाय" वित्येतेन)+++ संसृज्योष्णाश्शीतास्वानीय +++(न शीता उष्णासु)+++  
उतरया +++(आप उन्दन्त्विऽत्येतया)+++ शिर उनत्ति ५  
त्रींस्त्रीन् दर्भानन्तर्धायोत्तराभिश्चतसृभिः +++("येनावपत्"इत्यादिभिः)+++ प्रतिमन्त्रं प्रतिदिशं प्रवपति ६  
वपन्तमुत्तरया +++("यत्क्षुरेण"इत्येतया)+++ ऽनुमन्त्रयते दक्षिणतो माता ब्रह्मचारी वा ७  
आनडुहे शकृत्पिण्डे यवान्निधाय तस्मिन् केशानुपयम्योत्तरया +++("उप्त्वाय केशा"नित्येतया)+++ उम्बरमूले दर्भस्तम्बे वा निदधाति ८

+++(तत्राचार्यस्संसर्जनोन्दने कृत्वा क्षुरं नापितादपादाय प्रतिदिशं प्रवाप्य पुनस्तस्मै प्रदाय तं च वपन्तमुत्तरयानुमन्त्रयते । इति स्नातकसंस्कारे हरदत्तः। नाचार्यः - अन्योऽपि ब्राह्मण इति सुदर्शनसूरिः।)+++

## मन्त्राः
हरदत्तो [ऽत्र](https://archive.org/stream/EKAGNIKANDABHASHYAMSAMSKRUTHAM/EKAGNIKANDA%20BHASHYAM%20SAMSKRUTHAM#page/n89/mode/2up)।

- +++(उष्णा आपः शीतास्वानयति)+++ उ॒ष्णेन॑ वायवुद॒केनेह्य्, अदि॑तिः॒ केशान्॑ वपतु ।
- +++(शिरस उन्दनम् = आर्द्रीकरणम्)+++ आप॑ उन्दन्तु जी॒वसे॑ दीर्घायु॒त्वाय॒ वर्च॑से । ज्योक्च॒ सूर्यं॑ दृ॒शे ।  
- +++(प्राच्यान्दिशि)+++ येनाव॑पत् सवि॒ता क्षु॒रेण॒  
सोम॑स्य॒ राज्ञो॒ वरु॑णस्य वि॒द्वान् ।  
तेन॑ ब्रह्माणो वपते॒दम्  
अ॒स्यायु॑ष्मा॒ञ् जर॑दष्टि॒र् यथाऽस॑द॒यम॒सौ +++(अत्रोहः)+++।
- +++(दक्षिणतः)+++ येन॑ पू॒षा बृह॒स्पते॑र॒ग्नेरिन्द्र॑स्य॒ चायु॒षेऽव॑पत् । तेना॒स्यायु॑षे वप॒ सौश्लो॑क्याय स्व॒स्तये॑ ।
- +++(पश्चात्)+++ येन॒ भूय॒श् चरा॑त्य॒यञ्, ज्योक्च॒ पश्या॑ति॒ सूर्य॑म् । तेना॒स्यायु॑षे वप॒ सौश्लो॑क्याय स्व॒स्तये॑ ।
- +++(उत्तरे)+++ येन॑ पू॒षा बृह॒स्पते॑र॒ग्नेरिन्द्र॑स्य॒ चायु॒षेऽव॑पत् । तेन॑ ते वपाम्यसा॒वायु॑षा॒ वर्च॑सा॒ यथा॒ ज्योक्सु॒मना॒ असाः॑ ।
- +++(नापितम् अनुमन्त्रयति)+++ यत्क्षु॒रेण॑ म॒र्चय॑ता +++(=तीक्ष्णेन)+++ सुपे॒शसा॒ वप्त्रा॒ वप॑सि॒ केशान्॑ । शुन्धि॒ शिरो॒ मास्यायुः॒ प्रमो॑षीः ।
- +++(उदुम्बरमूले दर्भस्तम्बे वा केशनिधानम्)+++ उ॒प्त्वाय॒ केशा॒न्॒ वरु॑णस्य॒ राज्ञो॒, बृह॒स्पति॑स् सवि॒ता सोमो॑ अ॒ग्निः । तेभ्यो॑ +++(=केशेभ्यः)+++ नि॒धानं॑ बहु॒धा ऽन्व॑विन्दन्नन्त॒रा द्यावा॑पृथि॒वी अ॒पस्सुवः॑ ।।
