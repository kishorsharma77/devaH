---
title: मासि श्राद्धम्
unicode_script: devanagari

---

## परिचयः
कालः - कृष्णपक्षे मासि मासि।
औपासनाग्नौ क्रियते साधारणतः।

### केन कार्यम्?
- न च जीवपित्रादिकस्य मासिश्रीद्धं नास्तीत्याशङ्कनीयम्--  
ध्रियमाणे तु पितरि पूर्वेषामेव निर्वपेत् ।  
पूर्वेषु त्रिषु दातव्यं जीवेच्चेत्त्रितयं यदि ॥  
(म.स्मृ.३२२०) इत्यादिवचनजातात् ।
- व्युत्क्रम-प्रमीतेषु पितृषु पाक्षिको निषेधः
- होमान्तम् एव जीवत्पितृकाणाम् श्रौते पिण्डपितृयज्ञवद् अत्रापि स्यात्। किञ्च नाचरन्ति प्रायेण जनाः।

## पूर्वेद्युः सिद्धता

- पूर्वेद्युस्सायमौपासनहोमं हुत्वा
- प्राचीनावीती कृतप्राणायामः श्वो मासिश्राद्धं कर्तास्मीति सङ्कल्प्य
- निवेदनम् ब्राह्मण-भोजन-खण्डय् उक्तम्
  - शुचीन् मन्त्रवतो योनि-गोत्र-मन्त्रासम्बन्धान् अयुग्मान् त्र्यवरान् (=३+) अनर्थावेक्षो भोजयेत्
- कर्तुश्चात्र सङ्कल्पादारभ्य आसमाप्तेर्ब्रह्मचर्यादिव्रतचर्या अनशनं च भवति ।

## प्रातःकर्माणि

- ब्राह्मणभोजनायान्नं सृजेत्।
- ततस्स्वयं च स्नातो ब्राह्मण भोजनार्थादन्नादन्येनान्नेन वैश्वदेवं पञ्चमहायज्ञांश्च कुर्यात् ।  
केचित्समाप्ते श्राद्धे इति ।

## अपराह्णे ब्राह्मणभोजनार्थम् उपवेशने

- तत्र भूमिका "मानुषयज्ञः ->ब्राह्मण-भोजनम्" इत्यत्रोक्तः
- पूजनात् परम्
- होमार्थम् पिण्डदाने चानुज्ञा मासिश्राद्धे विकल्पेन
  - उदीच्यवृत्तिस्त्वासनगतानां हस्तेषूदपात्रानयनम् ।
  - उद्ध्रियतामग्नौ च क्रियता मित्यामन्त्रयते ।
  - काममुद्धियताकाममग्नौ च क्रियतामित्यतिसृष्ट उद्धरेज्जुहुयाच्च (आप.ध.२१७१७,१८,१९)

## होमः
- साङ्गे प्रधाने सर्वत्र प्राचीनावीतम् ।
  - तत्र चाघारयोस्तदर्थसमिधोर् आज्यभागयोर् अग्निमुखाहुतौ सौविष्टकृति प्रायश्चित्ताहुतौ च यज्ञोपवीती।   
तथा विश्वदेवार्थेषु सर्वेषु पदार्थेषु च प्रदक्षिणानुव्रजनयोश्च यज्ञोपवीतमेव।  
एभ्योऽन्यत्रासमाप्तेस्सर्वत्र प्राचीनावीतमेव ।
- अथ ब्राह्मण-भोजनार्थाद् अन्नाद्धविष्यमोदनापूपादिकं एकस्मिन् पात्रे समुद्धृत्य
- अहविष्यं क्षारादिसंसृष्टमन्यस्मिन् पात्रे उद्धृत्याथ
- प्रतिष्ठितमभिघार्याग्नेरुपसमाधानाद्यग्निमुखान्तं कृत्वा

### प्रधानहोमः
उत्तराभिः"यन्मे माते"त्यादिभिः स्त्रीलिङ्गनिर्देशादृग्बिस्सप्तभिः अन्नस्यैकदेशं जुहोति ।
- केचित् मातामहानामप्यूहेन होमं कुर्वन्ति  
"यन्मे मातामही, यन्मे मातुः पितामही, यन्मे मातुः प्रपितामही, तन्मे रोतो मातामहो वृङ्क्तां" इत्यादि
- मन्त्राः
  - शब्दार्थाः
    - वृङ्क्ताम् = आच्छिद्य स्वीकरोतु।  
अवपद्यताम् = मोघाशो भवतु।  
आर्द्रोघ्नीः = कूलादिकं घ्नन्तीति।
    - अन्तर्दधे = व्यवहितं करोमि।
- पित्रे
  - यन्मे॑ मा॒ता प्रलु॑लोभ॒ चर॒त्यन॑नुव्रता । तन्मे॒ रेतः॑ पि॒ता वृ॑ङ्क्तामा॒भुर॒न्योऽव॑पद्यताम॒मुष्मै॒ स्वाहा॑॑।
  - यास्तिष्ठ॑न्ति॒ या धाव॑न्ति॒ या आ॑॑र्द्रो॒घ्नीः परि॑त॒स्थुषीः॑॑ । अ॒द्भिर्विश्व॑स्य भ॒र्त्रीभि॑र॒न्तर॒न्यं पि॒तुर्द॑धे॒ऽमुष्मै॒ स्वाहा॑॑ ।
- पितामहाय
  - यन्मे॑ पिताम॒ही प्रलु॑लोभ॒ चर॒त्यन॑नुव्रता । तन्मे॒ रेतः॑ पिताम॒हो वृ॑ङ्क्तामा॒भुर॒न्योऽव॑पद्यताम॒मुष्मै॒ स्वाहा॑॑ ।
  - अ॒न्तर्द॑धे॒ पर्व॑तैर॒न्तर्मह्या॑ पृथि॒व्या । आ॒भिर्दि॒ग्भिर॑न॒न्ताभि॑र॒न्तर॒न्यं पि॑ताम॒हाद्द॑धे॒ऽमुष्मै॒ स्वाहा॑॑ ।
- प्रपितामहाय
  - यन्मे॑॑ प्रपिताम॒ही प्रलु॑लोभ॒ चर॒त्यन॑नुव्रता । तन्मे॒ रेतः॑ प्रपिताम॒हो वृ॑ङ्क्तामा॒भुर॒न्योऽव॑पद्यताम॒मुष्मै॒ स्वाहा॑॑ ।
  - अ॒न्तर्द॑ध ऋ॒तुभि॑रहोरा॒त्रैश्च॑ स॒न्धिभिः॑ । अ॒र्ध॒मा॒सैश्च॒ मासै॑॑श्चा॒न्तर॒न्यं प्र॑पिताम॒हाद्द॑धे॒ऽमुष्मै॒ स्वाहा॑॑ ।
- अन्येभ्यः
  - ये चे॒ह पि॒तरो॒ ये च॒ नेह॒ याँश्च॑ वि॒द्म याँ उ॑ च॒ न प्र॑ वि॒द्म । अग्ने॒ तान् वेत्थ॒ यदि॒ ते जा॑तवेद॒स्तया॑॑ प्र॒त्तँ स्व॒धया॑ मदन्तु॒ स्वाहा॑॑ ।
    - प्रत्तँँ = प्रत्तया = प्रदत्तया
- षडाज्याहतीर्जुहोति स्वाहा पित्र इत्याद्याः ।
  - स्वाहा॑ पि॒त्रे
  - पि॒त्रे स्वाहा॒
  - स्वाहा॑ पि॒त्रे
  - पि॒त्रे स्वाहा॑॑ ।
  - स्व॒धा स्वाहा॒
  - अग्नये॑ कव्य॒वाह॑नाय स्व॒धा स्वाहा॑॑ ।
    - एतद्वा विपरीतम्। - "यन्मे माता"इत्याद्याः पूर्वास्सप्ताज्याहुतयः,"स्वाहा पित्रे"इत्याद्या उत्तराष्षडन्नाहुतय इति
  - हुत्वा स्विष्टकृतं
  - अहविष्यस्याग्नौ दानम् यथा वैश्वदेवे
  - "लेपयोः"इत्यादि तन्त्रशेषं समाप्य

## भोजनम्
- भोजयितरि भावः यथामन्त्रम्
  - भुञ्जानान् ब्राह्मणानाहवनीयार्थेन ध्यायेत्, पित्रादीन् देवतात्वेन, अन्नं चामृतत्वेन, आत्मानं ब्रह्मत्वेन ।

### अभिमर्शः कर्त्रा
"एष ते तत मधुमान्" इत्येतैस्त्रिभिर्मन्त्रैः अभिमृशेत्  अन्नं सर्वम्। कॢप्तान्वा प्रतिपूरुषम् अन्नम् अभिमृशेत्।
- पित्रन्नम्
  - ए॒ष ते॑ तत॒ (स्वधासमुद्रः) मधु॑माँ ऊ॒र्मिस्सर॑स्वा॒न्यावा॑न॒ग्निश्च॑ पृथि॒वी च॒, ताव॑त्यस्य मा॒त्रा। ताव॑तीन्त ए॒तां मात्रा॑॑न्ददामि।
  - यथा॒ऽग्निरक्षि॒तोऽनु॑पदस्त ए॒वं मह्यं॑ (=मम) पि॒त्रेऽक्षि॒तोनु॑पदस्तः (=उपक्षयरहितः) स्व॒धा भ॑व॒
  - तां त्वँ स्व॒धां तैस्स॒होप॑जीव॒
  - +र्चस्ते॑ महिमा।
- पितामहान्नम्
  - ए॒ष ते॑ पितामह॒ मधु॑माँ ऊ॒र्मिस्सर॑स्वा॒न्यावान्॑ वा॒युश्चा॒न्तरि॑क्षञ्च॒ ताव॑त्यस्य मा॒त्रा ताव॑तीन्त ए॒तां मात्रा॑॑न्ददामि॒
  - यथा॑ वा॒युरक्षि॒तोऽनु॑पदस्त ए॒वं मह्यं॑ पिताम॒हायाक्षि॒तोऽनु॑पदस्तः स्व॒धा भ॑व॒
  - तां त्वँ स्व॒धां तैस्स॒होप॑जीव॒
  - सामा॑नि ते महिमा
- प्रपितमहान्नम्
  - ए॒ष ते॑॑ प्रपितामह॒ मधु॑माँ ऊ॒र्मिस्सर॑स्वा॒न्यावा॑नादि॒त्यश्च॒ द्यौश्च॒ ताव॑त्यस्य मा॒त्रा ताव॑तीन्त ए॒तां मात्रा॑॑न्ददामि॒
  - यथा॑ऽऽदि॒त्योऽक्षि॒तोऽनु॑पदस्त ए॒वं मह्यं॑ प्रपिताम॒हायाऽक्षि॒तोनु॑पदस्तः स्व॒धा भ॑व॒
  - तां त्वँ स्व॒धां तैस्स॒होप॑जीव॒
  - यजूँषि ते महि॒मा ।।

### भोक्तृ-स्पर्शनम्
उत्तरेण यजुषा"पृथिवी ते पात्र"मित्यनेन ब्राह्मणैः स्पर्शयित्वा
  - अन्ये मन्त्राः क्वचित् - "इदं विष्णुर्विचक्रमे"इत्येतया च ।  
तस्याश्चान्ते "विष्णो हव्यं रक्षस्व" इति विश्वेषां देवानां, "विष्णो कव्यं रक्षस्व" इति पित्रादीनाम् ।

(हे अन्न -) पृ॒थि॒वी ते॒ पात्रं॒   
द्यौर॑पि॒धानं॒   
ब्रह्म॑णस्त्वा॒ मुखे॑ जुहोमि  
 ब्राह्म॒णाना॑॑न्त्वा   
प्राणापा॒नयो॑॑र्जुहो॒म्यक्षि॑तमसि॒ मैषां॑॑ क्षेष्ठा  
अ॒मुत्रा॒मुष्मि॑ल्लोँ॒के ।

### भूमावन्नं परिकिरति
  - ये अग्निदग्धा येऽनग्निदग्धा ये वा जाताः कुले मम ।  
भूमौ दत्तेन पिण्डेन तृप्ता यान्तु परां गतिम् ॥

## भोक्तृ-विसर्जनम्
- सर्वेभ्योऽन्नसेषेभ्यः पिण्डार्थं प्राशनार्थं चोद्घृत्य
- भुक्तवतोऽनुव्रज्य
- प्रदक्षिणीकृत्य
- संवादः
  - (अन्नशेषैः) अन्नशेषः किं क्रियताम्ऽ?इति शेषं निवेदयेत् ।
  - ते च "इष्टैस्सह भुज्यताम्" इति प्रतिब्रूयुः ।
  - अथ कर्ता - दातारो नोऽभिवर्धन्तां वेदास्सन्ततिरेव नः । श्रद्धा च नो मा व्यपगाद्बहु देयं च नोऽस्तु ॥
  - दातारो वोऽभिवर्धन्तां वेदास्सन्ततिरेव वः ।  
श्रद्धा च वो मा व्यगमद्बहु देयं च वोऽस्तु ॥  
इति तेषां प्रतिवचनम् ।
  - अन्नं च नो बहु भवेदतिथींश्च लभेमहि ।  
याचितारश्च नस्सन्तु मा च याचिष्म कञ्चन ॥  
इति च प्रार्थयते ।
  - अन्नं च वो बहु भवेदतिथीं(श्चैव तथा पुनः)।  
याचितारश्च वस्सन्तु मा च याचध्वं वञ्चन। इत्यदिकम्
  - अनन्तरं"ओं स्वाधा"इत्याह ।  
"अस्तु स्वधा"इति प्रतिवचनम् ।
- विसर्जनम्
  - अथ ब्राह्मणानां पित्राद्यर्थानां पूर्वं विसर्जनम् ।  
विश्वेषां देवानां पश्चाद्विसर्जनम् ।

## पिण्डदानम्

- तत्पुरतः द्वैधं (द्वयोः स्थानयोरसंभिन्नानित्यर्थः) दक्षिणाग्रान् दर्भान् संस्तीर्य
  - पितृभ्यः पुरस्तात् स्तृणाति, मातृभ्यः पश्चात् ।
- तेषूत्तरैरपो दत्त्वा
  - मा॒र्जय॑न्तां॒ मम॑ पि॒तरो॑ मा॒र्जय॑न्तां॒ मम॑ पिताम॒हा मा॒र्जय॑न्तां॒ मम॑ प्रपिताम॒हाः ।  
मा॒र्जय॑न्तां॒ मम॑ मा॒तरो॑ मा॒र्जय॑न्तां॒ मम॑ पिताम॒ह्यो॑ मा॒र्जय॑न्तां॒ मम॑ प्रपिताम॒ह्यः॑ ।

### उत्तरैर्दक्षिणापवर्गान् पिण्डान्दत्वा
- "एतत्ते ततासा"वित्यादिभिस्
  - असावित्यत्र सर्वत्र नामग्रहणं यथालिङ्गम् ।
  - ए॒तत्ते॑ ततासौ॒ ये च॒ त्वामनु (चरन्ति)  
ए॒तत्ते॑ पितामहासौ॒ ये च॒ त्वामनु  
ए॒तत्ते॑ प्रपितामहासौ॒ ये च॒ त्वामनु॑ ।  
ए॒तत्ते॑ मातरसौ॒ याश्च॒ त्वामनु  
ए॒तत्ते॑ पितामह्यसौ॒ याश्च॒ त्वामनु  
ए॒तत्ते॑ प्रपितामह्यसौ॒ याश्च॒ त्वामनु॑
- अत्रापि पूर्ववदित्यस्य सबन्धात्सव्यं जान्वाच्यावाचीनपाणिरित्यादि विधानमिहापि भवतीति केचित् ।

### पूर्ववदुत्तरैरपो ददाति पितृभ्यश्च मातृभ्यश्च ।
- मा॒र्जय॑न्तां॒ मम॑ पि॒तरो॑ मा॒र्जय॑न्तां॒ मम॑ पिताम॒हा मा॒र्जय॑न्तां॒ मम॑ प्रपिताम॒हाः ।  
मा॒र्जय॑न्तां॒ मम॑ मा॒तरो॑ मा॒र्जय॑न्तां॒ मम॑ पिताम॒ह्यो॑ मा॒र्जय॑न्तां॒ मम॑ प्रपिताम॒ह्यः॑ ।

### उत्तरैर्मन्त्रैः तानुपतिष्ठते यथालिङ्गम्।
- ये च॒ वो (=पितरः) ऽत्र॒ ये चा॒स्मास्वाशँसन्ते॒ (= ये ऽस्माकीना मृताः प्रार्थयन्ते स्वधाम्)
- याश्च॒ वोऽत्र॒ याश्चा॒स्मास्वाशँसन्ते॒
- ते च॑ वहन्तां॒ (स्वधां प्राप्नुवन्तु)
- ताश्च॑ वहन्तां॒
- तृप्य॑न्तु भवन्तः॒  
तृप्य॑न्तु भवत्यः॒  
तृप्य॑त॒ तृप्य॑त॒ तृप्य॑त ।

### उभयान् पिण्डान् परिषिञ्चति
-  पु॒त्रान्पौत्रा॑न॒भि त॒र्पय॑न्ती॒रापो॒ मधु॑मतीरि॒माः । स्व॒धां पि॒तृभ्यो॑ अ॒मृतं॒ दुहा॑ना॒ आपो॑ दे॒वीरु॒भयाँस्तर्पयन्तु । तृप्य॑त॒ तृप्य॑त॒ तृप्य॑त ।

## शेष-प्राशनम्

-  प्रा॒णे निवि॑ष्टो॒ऽमृतं॑ जुहोमि॒ ब्रह्म॑णि म आ॒त्माऽमृ॑त॒त्वाय॑ ।
  - ममामृतत्वाय जुहोमीति।
