---
title: ११

---
अथैकादशं प्रकरणम् ।

## अथाऽऽग्रहायणीकर्म ।

 **कर्ता मार्गशीर्ष्यां पौर्णमास्यां देशकालौ सङ्कीर्त्य
नित्यविधिरूपमाग्रहायणाख्यं कर्म करिष्य इति सङ्कल्प्य गणपतिं सम्पूज्य
प्रथमप्रयोगश्चेत्प्रातः स्वस्तिवाचनं^([\[१\]](#cite_note-1)) मातृकापूजनं
नान्दीश्राद्धं च विदध्यात् । बहिर्भूतं वा गणपतिपूजनस्वस्तिवाचनादि ।
अस्मिन्पक्षे रात्रावेव मुख्यः सङ्कल्पः । ततो रात्रौ
होमान्तेऽग्निमुपसमाधाय स्थालीपाकं कुर्यात् । स यथा--समित्त्रयमादाय
श्रद्ध एहीत्यादि प्राणायामान्तं
कृत्वाऽऽग्रहाय^([\[२\]](#cite_note-2))णस्थालीपाकहोमकर्मणि या यक्ष्यमाणा
इत्यादि व्याहृत्यन्तमुक्त्वा प्रधानहोमे--जातवेदसं
पाय^([\[३\]](#cite_note-3))साहुत्या^([\[४\]](#cite_note-4)) रात्रिं
द्वाभ्यां पायसाहुतिभ्यां यक्ष्ये, पौर्णमासीं
पाय^([\[५\]](#cite_note-5))साहुत्या यक्ष्ये, अग्निं ज्योतिष्मन्तं
हुतशे^([\[६\]](#cite_note-6))षाहुत्या यक्ष्ये ।
प्रायश्चित्तहोमे--अग्निं^([\[७\]](#cite_note-7)) तिसृभिरित्यादि ।
पात्रासादनकाले स्रुवं दर्वीमाज्यस्थालीं प्रणीताप्रणयनं प्रोक्षणीपात्रं
चरुस्थालीं^([\[८\]](#cite_note-8)) शूर्पं कृष्णाजिनमुलूखलं
मुसलमुपवेषं^([\[९\]](#cite_note-9)) मेक्षणमिध्मं बर्हिः
सम्मार्गदर्भा^([\[१०\]](#cite_note-10))नवज्वलनदर्भानाज्यं तृणमिति
पात्राण्यासा^([\[११\]](#cite_note-11))दयति ।**

 **अत्र तृणं द्वन्द्वतासिद्ध्यर्थमेव ।**

 **ततो ब्रह्मोपवेशनादि, स्थालीपाकविधिना चरुश्रपणं कृत्वा स्रुवदर्व्यौ
सम्मृज्याऽऽज्यं संस्कृत्य चर्वभिघारणादि व्याहृतिहोमान्तं कृत्वा
सर्वानमात्यान्सन्निधावुपवेश्यावदानधर्मेण जुहोति--**

"इडायै सृप्तं घृतवच्चराचरं जातवेदो हविरिदं जुषस्व ।  
ये ग्राम्याः पशवो विश्वरूपास्तेषा सप्तानामिह रन्तिरस्तु पुष्टिः स्वाहा"

 **जातवेदस इदं० ।**

"यां जनाः प्रतिनन्दन्ति रात्रिं धेनुमिवाऽऽयतीम् ।  
सव्ँवत्सरस्य या पत्नी सा नो अस्तु सुमङ्गली स्वाहा" **रात्र्या इदं० ।**  
"शिवा पशुभ्यो दारेभ्यः शिवा नक्तं शिवा दिवा ।  
सव्ँवत्सरस्य या पत्नी सा नो अस्तु सुमङ्गली स्वाहा" **रात्र्या इदं० ।**

"पौर्णमासी पूरयन्त्यायान्त्यपरापरान् ।  
मासार्धमासान्विभजन्ती सा नः पूर्णाऽभिरक्षतु स्वाहा" **पौर्णमास्या इदं०
।**

 **नात्र वारुण्यादिहोमः ।**

 **स्विष्टमग्न इत्यस्याग्निर्ज्योतिष्मांस्त्रिष्टुप् । स्विष्टकृद्धोमे
विनियोगः--** 'स्विष्टमग्ने अभि० जरं न आयुः स्वाहा' **इति
स्विष्टकृद्धर्मेण जुहोति । अग्नये ज्योतिष्मत इदं० ।**

 **ततः शुल्बप्रहरणादिपूर्णपात्रदानान्तं कुर्यात् ।**

 **ततः पाणी प्रक्षाल्य प्रतिक्षत्र इत्यस्य विश्वे देवा भूमिर्यजुः ।
भूम्यालम्भने विनियोगः ।** 'प्रतिक्षत्रे प्रतितिष्ठा० प्रत्यङ्गेषु प्र०
देवैरवन्तु मा' **इति भूमिमालभते ।**

 **ततोऽपरेणाग्निं दक्षिणा गृहपतिरुपविशति । तदुत्तरतो भार्या तदुत्तरतो
ज्येष्ठक्रमेण पुत्रपौत्रादयस्तद्भार्या अप्रत्तदुहितरश्च । स्योना
पृथिवीत्यस्य^([\[१२\]](#cite_note-12)) स्वयम्भूर्भूमिर्गायत्री ।
बडित्थेत्यस्य विश्वे देवा भूमिरनुष्टुप् । सव्ँवेशने विनियोगः ।** 'स्योना
पृथि० सप्रथाः' 'वडित्था पर्वतानां० महिनि' **इति द्वाभ्यां तत्र स्थिता एव
गृहपतिप्रमुखाः सर्वे
दक्षि^([\[१३\]](#cite_note-13))णपा^([\[१४\]](#cite_note-14))र्श्वे
प्राक्शिरस उदङ्मुखाः ^([\[१५\]](#cite_note-15))सव्ँविशन्ति । उदायुपेत्यस्य
सोमः सोमोऽनुष्टुप् । उत्थाने विनियोगः ।** 'उदायुषा० ममृता अनु'
**इत्युत्तिष्ठेयुः । उदस्थाममृता अभूमेत्युत्थाय जपेयुः ।**

 **तत आचम्य पुनःसव्ँवेशनादि द्विवारं कुर्युः । अनुपनीतानां स्त्रीणां च
तूष्णीमेव सव्ँवेशनादि । तेषां ये मन्त्रविद इति वचनात् । ततो
भोजनार्थेनान्नेन त्रिवृदन्नहोमं कृत्वा ब्राह्मणानन्नेन परिविष्य
पुण्याहादि वाचयित्वा तस्मिन्नेव प्रदेश एतां रात्रिं वसन्ति ।**

 **ततो ब्राह्मणान्सम्भोज्य कर्मसाद्गुण्याय विष्णुं स्मरेत् ।
इत्याग्रहायणीकर्म ।**

 **श्रवणाकर्माग्रहायणीकर्मणोरकरणे प्रायश्चित्तमाह प्रजापतिः--**

"हविर्यज्ञेष्वशक्तस्य लुप्तमप्येकमादितः ॥  
प्राजापत्येन शुध्येत पाकसंस्थासु चैव हि" **इदं च मत्या लोपे ।**

**अमत्या तु--**

"अकृत्वाऽन्यतमं यज्ञं यज्ञानामधिकारतः ।  
उपवासेन शुध्येत पाकसंस्थासु चैव हि" **इतिवचनादुपवासः ।**

 **(^([\[१६\]](#cite_note-16)) श्रवणाकर्मादीनामभ्यासपक्षे
द्वितीयादिप्रयोगः पत्न्यामृतुमत्यामपि भवत्येवेति प्रायश्चित्तप्रकाशे ।
)**

**इति संस्काररत्नमालायां पद्धतावाग्रहायणीप्रयोगः ॥
इत्योकोपाह्वश्रीमत्साग्निचिद्वाजपेयपौण्डरीकयाजिसर्वतोमुखया-  
जिगणेशदीक्षिततनूजभट्टगोपीनाथदीक्षितविरचितायाः  
सत्याषाढहिरण्यकेशिस्मार्तसंस्काररत्नमालाया  
उत्तरार्धे एकादशं प्रकरणम् ॥ ११ ॥**

1.  [↑](#cite_ref-1) च. नं ना ।
2.  [↑](#cite_ref-2) क. च. यणीस्था ।
3.  [↑](#cite_ref-3) ङ. यप्तेन रात्रिं द्विवारं पायसेन यक्ष्ये ।
4.  [↑](#cite_ref-4) च. स्या यक्ष्ये द्वा ।
5.  [↑](#cite_ref-5) ङ. यसेन य ।
6.  [↑](#cite_ref-6) ङ. शेषेण य ।
7.  [↑](#cite_ref-7) ङ. र्मि द्विरित्या ।
8.  [↑](#cite_ref-8) ङ. ली मेक्षणं शू ।
9.  [↑](#cite_ref-9) ङ. षं समा ।
10. [↑](#cite_ref-10) ङ. र्भानिध्मं बर्हिरवज्व ।
11. [↑](#cite_ref-11) ङ. साद्य ग्र ।
12. [↑](#cite_ref-12) क. च. स्य याज्ञिक्यो देवता (?) उपनिषदो भूमि ।
13. [↑](#cite_ref-13) च. क्षिणा पा ।
14. [↑](#cite_ref-14) ङ. पार्श्वैः प्रा ।
15. [↑](#cite_ref-15) एतदुपरि क. पुस्तकटिप्पण्याम्--"शयनं
    कुर्युरित्यर्थः" इत्यस्ति ।
16. [↑](#cite_ref-16) धनुश्चिह्नान्तर्गतो ग्रन्थो नास्ति ङ. पुस्तके