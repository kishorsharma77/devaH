+++
title = "मुहूर्तकलनम्"
unicode_script = "devanagari"
+++

## परिचयः
- अह्नः कालविभागाः - प्रातः, सङ्गवः, पूर्वाह्णः, अपराह्णः, सायाह्नः। प्रत्येकस्मिन् मुहूर्तत्रयम् इति सायणः। तेषु सन्धिमुहूर्तानाम् अनौचित्यं कर्मसु ब्रूते।  
- प्रत्येकः कालो दिवसास्याष्टमो भागः कश्चनेति भट्टभास्करः। तन्मते सायाह्णो नाम प्रदोषः। अयम् मतो रोचतेतराम्।
- प्रत्येकोऽपि कालो दिवसस्य पञ्चमो भाग इति सायणः। प्रत्येकोऽप्यसौ ३-मुहूर्तात्मकः। 

## कालविभागः

दे॒वस्य॑ सवि॒तुᳶ प्रा॒तᳶ प्र॑स॒वᳶ प्रा॒णः । वरु॑णस्य सा॒यम्+++(→प्रदोषः)+++ आ॑स॒वो॑ऽपा॒नः ।  
यत् प्र॑ती॒चीनं॑ प्रात॒स्तना॑त्, प्रा॒चीनꣳ॑ सङ्ग॒वात् - ततो॑ दे॒वा अ॑ग्निष्टो॒मन् निर॑मिमत । तत् तद् आत्त॑वीर्यन् निर्मा॒र्गः । 

मि॒त्रस्य॑ सङ्ग॒वः । तत् पुण्य॑न् तेज॒स्व्य् अहः॑ । तस्मा॒त् तर्हि॑ प॒शव॑स् स॒माय॑न्ति ।  
यत् प्र॑ती॒चीनꣳ॑ सङ्ग॒वात्, प्रा॒चीनं॑ म॒ध्यन्दि॑नात् - ततो॑ दे॒वा उ॒क्थ्य॑न् निर॑मिमत ।  तत् तद् आत्त॑वीर्यन् निर्मा॒र्गः ।
 
बृह॒स्पते॑र् म॒ध्यन्दि॑नः । तत् पुण्य॑न् तेज॒स्व्य् अहः॑ । तस्मा॒त् तर्हि॒ तेक्ष्णि॑ष्ठन्+++(=तीक्ष्णतमं)+++ तपति ।  
यत् प्र॑ती॒चीनं॑ म॒ध्यन्दि॑नात्, प्रा॒चीन॑म् अपरा॒ह्णात् । ततो॑ दे॒वाष् षो॑ड॒शिन॒न् निर॑मिमत ।  तत् तद् आत्त॑वीर्यन् निर्मा॒र्गः ।। 16 ।।

भग॑स्यापरा॒ह्णः । तत् पुण्य॑न् तेज॒स्व्य् अहः॑ । तस्मा॑द् अपरा॒ह्णे कु॑मा॒र्यो॑ भग॑म् इ॒च्छमा॑नाश् चरन्ति +++(मण्डिताः)+++।  
यत् प्र॑ती॒चीन॑म् अपरा॒ह्णात्, प्रा॒चीनꣳ॑ सा॒यात्- ततो॑ दे॒वा अ॑तिरा॒त्रन् निर॑मिमत ।  तत् तद् आत्त॑वीर्यन् निर्मा॒र्गः ।

वरु॑णस्य सा॒यम्+++(=प्रदोष इति भास्करमते युक्ते)+++ । तत् पुण्य॑न् तेज॒स्व्य् अहः॑ । तस्मा॒त् तर्हि॒ नानृ॑तव्ँ वदेत् ।। 17 ।।  
+++(ब्राह्मणं हि भवति - 'अनृतवादिनो वरुणो हिनस्ति' इति।)+++

## ब्राह्मणपात्रम्
ब्रा॒ह्म॒णो वा अ॑ष्टावि॒ꣳ॒शो नक्ष॑त्राणाम् +++(पुण्याहवाचनमुहूर्तकारीति कृत्वा, तत्रापि देवनक्षत्रम्)+++।

## संवत्सरगुप्तिः
स॒मा॒नस्याह्न॒ᳶ +++(प्रातस्सङ्गवादयो भागाः)+++ पञ्च॒ पुण्या॑नि॒ नक्ष॑त्राणि +++(तदंशोपेतत्वात्)+++। +++(सन्धिभागाः)+++ च॒त्वार्य्॑ अश्ली॒लानि॑ । तानि॒ नव॑ ।  
यच् च॑ प॒रस्ता॒न् +++(रात्रौ)+++ नक्ष॑त्राणा॒य्ँ यच् चा॒वस्ता॑त् +++(सूर्योदयात् प्राक्)+++, +++(ताव् आहत्य)+++ तान्य् एका॑दश ।  
ब्रा॒ह्म॒णो द्वा॑द॒शः ।

य ए॒वव्ँ वि॒द्वान्त् +++(१२-कालात्मकस्याह्नो १२-मासात्मकसंवत्सरस्येव भावितं व्रतं चरित्वा)+++ स॑व्वँत्स॒रव्ँ व्र॒तञ् +++(इव)+++ चर॑ति, स॒व्वँ॒त्स॒रेणै॒वास्य॑ व्र॒तङ् गु॒प्तं भ॑वति । 

## संवत्सरगुप्तिर् मार्गान्तरेण
स॒मा॒नस्याह्न॒ᳶ +++(प्रातस्सङ्गवादयो भागाः)+++ पञ्च॒ पुण्या॑नि॒ नक्ष॑त्राणि +++(तदंशोपेतत्वात्)+++।  +++(सन्धिभागाः)+++ च॒त्वार्य्॑ अश्ली॒लानि॑ । तानि॒ नव॑ । 
आ॒ग्ने॒यी रात्रिः॑। ऐ॒न्द्रम् अहः॑। तान्य् एका॑दश । आ॒दि॒त्यो द्वा॑द॒शः ।   

य ए॒वव्ँ वि॒द्वान्त् +++(१२-कालात्मकस्याह्नो १२-मासात्मकसंवत्सरस्येव भावितं व्रतं चरित्वा)+++ स॑व्वँत्स॒रव्ँ व्र॒तञ् +++(इव)+++  चर॑ति, स॒व्वँ॒त्स॒रेणै॒वास्य॑ व्र॒तङ् गु॒प्तं भ॑वति । 
