+++
title = "यत् पुण्यं नक्षत्रं"
unicode_script = "devanagari"
+++
## ब्राह्मणम्
यत्पुण्य॒न्नक्ष॑त्रम्, तद् बट्कु॑र्वीतोपव्यु॒षम्।  
य॒दा वै सूर्य॑ उ॒देति॑, अथ॒ नक्ष॑त्र॒न् नैति॑ +++(अस्तम्)+++, याव॑ति॒ तत्र॒ सूर्यो॒ गच्छे॑त् यत्र॑ जघ॒न्यं॑ +++(पुण्यनक्षत्रस्थानम्)+++ पश्ये॑त् - ताव॑ति कुर्वीत यत्का॒री स्यात् । पु॒ण्या॒ह ए॒व कु॑रुते ।

ए॒वं ह॒ वै य॒ज्ञेषु॑ञ्च श॒तद्यु॑म्नञ्च मा॒त्स्यो नि॑रवसाय॒याञ् च॑कार+++(निःशेषेण श्रैष्ठ्यम् प्रापयामास)+++ ।। 6 ।।    2.1.5.2.1

## परिचयः
तैत्तिरीयब्राह्मणे सायणभाष्ये [ऽत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_037_Taittiriya_Brahmanam_with_Sayanabhashya_Part_1_-_Narayanasastri_Godbole_1934#page/n233/mode/2up), भट्टभास्करभाष्ये [ऽत्र](https://archive.org/stream/taittiriya/taittiriya_brahmana_bhaskara_01#page/n259/mode/2up)।

### अस्यानुसरणम्
- "यावति काले चिह्निते प्रदेशे सूर्यो गच्छेत् … ततः प्रभृति कर्म कुर्याद् … यावति काले पुण्यं नक्षत्रम् अस्तं गच्छेत् ततः प्राक्" इति भट्टभास्करभाष्येऽन्तिमः पक्षो युक्तो भाति। 
    - अथवा सायणाभिप्राये - "तस्मिञ्जघन्यदेशे यावति काले सूर्यो गच्छेत् तावति काले स्वेन कर्तव्यं कर्म कुर्यात्।"
- उदाहरणम् \- चौले निश्चिते पुनर्वस्वोः \- "कृत्तिकानक्षत्रं सदा विषुवसूर्योदयस्थाने स्याद् इति निश्चिनुमश्चेत् (यथा तैत्तिरीयब्राह्मणाविर्भाववेलायाम् आसीत्), तर्हि पुनर्वसुनक्षत्रं 53-60 = -7 deg equinoctial longitude इति रेखायाम् आपतति।
    निश्चिते दिने (Mar 25 2018) सूर्योदयाद् ईषत् प्रागेव परिष्कृतनक्षत्रस्थानमेतद् (0deg latitude, -7 deg equinoctial longitude) उदेति।"

### भावसामञ्जस्यम्
- पुण्यनक्षत्रस्य सत्प्रभाव इष्यते। चान्द्रास्तित्वे सति नक्षत्रस्य तादृक्प्रभावो भवतीति प्रयोजनं सूत्रकाले तु दृश्यते। अत्र नक्षत्रे तत्पथि वा सूर्यस्यास्तित्वं कथञ्चित् कलनीयम्। नक्षत्रे तु न प्रविशति सूर्यः साक्षात्। अतो नक्षत्रपथाङ्कितखभागे सूर्यस्यास्तित्वं गृहणीयम्।
- उदयकाले सूर्यप्रकाशसहितनक्षत्रयात्रया +ऊर्जिते खभागे वर्तमानेन सूर्येण +अनुगृह्यत इति भावः। एवं सूर्यो नक्षत्रे वर्तमान इव भाव्यते।



