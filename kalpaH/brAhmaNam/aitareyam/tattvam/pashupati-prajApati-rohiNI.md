---
title: पशुपतिसम्भवः
unicode_script: devanagari

practice_weight: 0
---

स्थानम् - पञ्चिका ३, अध्याय ३ (आदितः १३), ३३, षड्गुरुशिष्यभाष्यम् [अत्र](https://archive.org/details/in.ernet.dli.2015.493804/page/n571/mode/2up), सायणो [ऽत्र](https://archive.org/details/in.ernet.dli.2015.292710/page/n182/mode/1up)। [एवं](https://manasataramgini.wordpress.com/2017/07/01/a-note-on-the-asterisms-forming-the-nak%E1%B9%A3atra-s/) मानसतरङ्गिणीकारः।

## रोहिण्यनुसरणम्
प्रजापतिर् +++(मृगशिरा भूत्वा )+++ वै स्वां दुहितरम्+++(=रोहिणीम्)+++ अभ्यध्यायद् । दिवम् इत्य् अन्य आहुर् उषसम् इत्य् अन्ये । ताम् ऋश्यो +++(मृगो)+++ भूत्वा +++(लज्जया)+++ रोहितम् भूताम् अनुयैत् । तं देवा अपश्यन्न् - आकृतं वै प्रजापतिः करोतीति । 

## पशुपतिसम्भवः
ते तम् ऐछन् य एनम् आरिष्यत्य्, एतम् अन्योन्यस्मिन् नाविन्दंस्, तेषां या एव घोरतमास् तन्व आसंस्, ता एकधा समभरंस्, ताः सम्भृता एष देवो ऽभवत्, तद् अस्यैतद् भूतवन् नाम । भवति वै स योऽस्यैतद् एवं नाम वेद ।। तं देवा अब्रूवन्न् - अयं वै प्रजापतिर् आकृतम् अकर्, इमं विध्येति । 

स तथेत्य् अब्रवीत्, स वै वो वरं वृणा इति । वृणीष्वेति । स एतम् एव वरम् अवृणीत - पशूनाम् आधिपत्यम्। तद् अस्यैतत् पशुमन् नाम। पशुमान् भवति यो ऽस्यैतद् एवं नाम वेद ।

## खे ऽभिज्ञापनम्
तम् अभ्यायत्याविध्यत्, स विद्ध ऊर्ध्व उदप्र+++(प्ल)+++वत । तम् एतम् मृग इत्य् आचक्षते । य उ एव मृगव्याधः स उ एव स, या रोहित् सा रोहिणी, यो एवेषुस् त्रिकाण्डा स एवेषुस् त्रिकाण्डा । तद् वा इदम् प्रजापते रेतः सिक्तम् अधावत्, तत् सरो ऽभवत् +++(=आकाशगङ्गा)+++। 

ते देवा अब्रुवन् - मेदम् प्रजापते रेतो दुषद् इति । यद् अब्रुवन् - मेदम् प्रजापते रेतो दुषद् इति, तन् मादुषम् अभवत् । तन् मादुषस्य मादुषत्वम् । मादुषं ह वै नामैतद् यन् मानुषं +++(नाम पदार्थः)+++ । तन् मादुषं सन् मानुषम् इत्य् आचक्षते परोक्षेण, परोक्ष-प्रिया इव हि देवाः+++(५)+++।