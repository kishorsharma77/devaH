---
title: इन्द्रज्ञापापता
unicode_script: devanagari
---

(भाष्यम् [अत्र](https://archive.org/stream/in.ernet.dli.2015.487480/2015.487480.Kaushitaki-Brahmanopnishat#page/n86/mode/1up)।)  
प्रतर्दनो ह वै दैवोदासिर् इन्द्रस्य प्रियं धामोपजगाम - युद्धेन पौरुषेण च।  
तं हेन्द्र उवाच - "प्रतर्दन वरं ते ददानी"ति।  
स होवाच प्रतर्दनस् - "त्वम् एव वृणीश्व यं त्वं मनुष्याय हिततमं मन्यस" इति।  
तं हेन्द्र उवाच - "न वै वरं परस्मै वृणीते। त्वमेव वृणीश्वे"त्य्,  
"अवरो वैतर्हि किल म" इति होवाच प्रतर्दनो,  
ऽथो खल्विन्द्रः - "सत्याद् एव नेयाय। सत्यं हीन्द्रः।"  
स होवाच - 

मामेव विजानीह्य् - एतदेवाहं मनुष्याय हिततमं मन्ये यन्मां विजानीयात्।  
त्रिशीर्षाणं त्वाष्ट्रम् अहनम्।  
अवाङ्मुखान् यतीन् सालावृकेभ्यः प्रायच्छम्।+++(४)+++  
बह्वीः सन्धा अतिक्रम्य+++(५)+++ दिवि प्रह्लादीन् अतृणम् अहम् अन्तरिक्षे पौलोमान्, पृथिव्यां कालकाश्यान्।  
तस्य मे तत्र न लोम च नामीयते।  
स यो मां विजानीयान्, नास्य केन च कर्मणा लोको मीयते -  
न मातृवधेन, न पितृवधेन, न स्तेयेन, न भ्रूणहत्यया, नास्य पापं च चकृषो+++(=चिकीर्षुः)+++ मुखान् +++(स्वस्थकान्तिरूप)+++नीलं वे+++(व्ये)+++तीति ॥ १॥

स होवाच -  
प्राणो ऽस्मि प्रज्ञात्मा।  
तं माम् आयुर् अमृतम् इत्य् उपास्वायुः प्राणः प्राणो वा आयुः प्राण उवाचामृतं
यावद्ध्यस्मि`न्छरीरे
प्राणो वसति तावदायुः प्राणेन
ह्येवामुष्मिंल्लोकेऽमृतत्वमाप्नोति
प्रज्ञया सत्यसङ्कल्पं स यो म आयुरमृतमित्युपास्ते
सर्वमायुरस्मिंल्लोक एवाप्नोत्यमृतत्वमक्षितिं स्वर्गे लोके
तद्धैक
आहुरेकभूयं वै प्राणा गच्छन्तीति न हि कश्चन
शक्नुयात्सकृद्वाचा नाम प्रज्ञापयितुं चक्षुषा रूपं
श्रोत्रेण शब्दं मनसा ध्यानमित्येकभूयं वै प्राणा भूत्वा
एकैकं सर्वाण्येवैतानि प्रज्ञापयन्ति वाचं वदतीं सर्वे
प्राणा
अनुवदन्ति चक्षुः पश्यत्सर्वे प्राणा अनुपश्यन्ति श्रोत्रं
शृण्वत्सर्वे प्राणा अनुशृण्वन्ति मनो ध्यायत्सर्वे प्राणा
अनुध्यायन्ति प्राणं प्राणन्तं सर्वे प्राणा
अनुप्राणन्तीत्येवमुहैवैतदिति हेन्द्र उवाचास्तीत्येव प्राणानां
निःश्रेयसादानमिति ॥ २॥
