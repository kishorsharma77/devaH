---
title: वर्णसम्बन्धः
unicode_script: devanagari
---

## क्षत्रोत्पत्तिः
ब्र᳘ह्म वा᳘इद᳘म᳘ग्र आसीदे᳘कमेव᳘॥ त᳘दे᳘कँ स᳘न् न᳘ व्य᳘भवत्॥

त᳘च्छ्रे᳘यो रूप᳘म् अ᳘त्यसृजत क्षत्र᳘ं।  

या᳘न्य् एता᳘नि देवत्रा᳘क्षत्रा᳘णी᳘न्द्रो व᳘रुणः सो᳘मो रुद्र᳘ः पर्ज᳘न्यो यमो᳘ मृत्यु᳘री᳘शान इ᳘ति, त᳘स्मात्क्षत्रा᳘त्प᳘रं ना᳘स्ति।  
त᳘स्माद् ब्राह्मण᳘ः क्षत्रि᳘यं अध᳘स्तादु᳘पास्ते राजसू᳘ये॥

क्षत्र᳘एव᳘त᳘द् य᳘शो दधाति,  
सै᳘षा᳘ क्षत्र᳘स्य यो᳘निर् य᳘द् ब्र᳘ह्म॥

त᳘स्माद् य᳘द्य᳘पि रा᳘जा परम᳘तां ग᳘च्छति, ब्र᳘ह्मैवा᳘न्तत᳘ उपनि᳘श्रयति स्वा᳘ं यो᳘निं॥
य᳘ उ एनँ हिन᳘स्ति, स्वा᳘ँ स᳘ यो᳘निम् ऋच्छति॥ स᳘पा᳘पीयान् भवति, य᳘था श्रे᳘याँसँ हिँसित्वा᳘॥

## वैश्योत्पत्तिः

स᳘ नै᳘व᳘ व्य᳘भवत्॥  
स᳘वि᳘शमसृजत।
या᳘न्य् एता᳘नि देवजाता᳘नि गणश᳘ आख्याय᳘न्ते, व᳘सवो रुद्रा᳘ आदित्या᳘ वि᳘श्वे देवा᳘ मरु᳘त इ᳘ति॥

## शूद्रोत्पत्तिः
स᳘ नै᳘व᳘ व्य᳘भवत्॥  
स᳘ शौ᳘द्रं व᳘र्णमसृजत पूष᳘णम्॥  
इय᳘ं वै᳘ पूषे᳘य᳘ँ ही᳘द᳘ँ स᳘र्वं पु᳘ष्यति य᳘दिद᳘ं कि᳘ञ्च॥

## धर्मः
स᳘नै᳘व᳘व्य᳘भवत्॥  
त᳘च्छ्रे᳘यो रूप᳘म᳘त्यसृजत ध᳘र्मं॥  
त᳘देत᳘त्क्षत्र᳘स्य क्षत्र᳘ं य᳘द्ध᳘र्मः॥  
त᳘स्माद्ध᳘र्मात्प᳘रं ना᳘स्ति॥

अ᳘थो अ᳘बलीयान् ब᳘लीयाँसम् आ᳘शँसते ध᳘र्मेण - य᳘था रा᳘ज्ञैव᳘ं॥

### तत् सत्यम्
यो᳘ वै᳘ स᳘ ध᳘र्मः, सत्य᳘ं वै᳘त᳘त्॥  
त᳘स्मात्सत्य᳘ं व᳘दन्तमाहुः ध᳘र्मं वदती᳘ति।  
ध᳘र्मं वा व᳘दन्तँ सत्य᳘ं वदती᳘ति  
एत᳘द्ध्य् ए᳘वै᳘त᳘दुभ᳘यं भ᳘वति॥
त᳘देत᳘द्ब्र᳘ह्म क्षत्र᳘ं वि᳘ट् शूद्र᳘ः॥

## मनुष्येष्वाविर्भावः
त᳘दग्नि᳘नैव᳘ देवे᳘षु ब्र᳘ह्मा᳘भवद् ब्राह्मणो᳘ मनुष्ये᳘षु, क्षत्रि᳘येण क्षत्रि᳘यो, वै᳘श्येन वै᳘श्यः, शूद्रे᳘ण शूद्र᳘ः॥  
त᳘स्मादग्ना᳘वेव᳘ देवे᳘षु लोक᳘मिच्छन्ते, ब्राह्मणे᳘ मनुष्ये᳘षु।  
एता᳘भ्याँ हि᳘ रूपा᳘भ्यां ब्र᳘ह्मा᳘भवत्॥

