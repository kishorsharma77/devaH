---
title: धाता ददातु
unicode_script: devanagari
practice_weight: 3
---

धा॒ता द॑दातु नो र॒यिम्  
ईशा॑नो॒ जग॑त॒स्+++(!)+++पतिः॑ ।  
स नः॑ पू॒र्णेन॑ वावनत् ।

धा॒ता प्र॒जाया॑ उ॒त रा॒य ई॑शे +++(=ईष्टे)+++   
धा॒तेदं विश्व॒म् भुव॑नं जजान ।   
धा॒ता पु॒त्रं यज॑मानाय॒ दाता॑  
तस्मा॑ उ ह॒व्यं घृ॒तव॑द् विधेम ।

धा॒ता द॑दातु नो र॒यिम्  
प्राचीं॑ जी॒वातु॒म् अक्षि॑ताम् ।  
व॒यं दे॒वस्य॑ धीमहि  
सुम॒तिꣳ स॒त्य-रा॑धसः+++(=धनस्य)+++ ।

धा॒ता द॑दातु दा॒शुषे॒ वसू॑नि  
प्र॒जाका॑माय मी॒ढुषे॑ +++(=सेक्त्रे)+++ दुरो॒णे +++(=दारेषु)+++ ।  
तस्मै॑ दे॒वा अ॒मृताः॒ सं व्य॑यन्तां॒ +++(=ददतु)+++  
विश्वे॑ दे॒वासो॒ अदि॑तिः स॒जोषाः॑ ।
