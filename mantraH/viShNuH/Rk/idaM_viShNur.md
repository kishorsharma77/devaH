
---
title: इदं विष्णुर्
unicode_script: devanagari

---

## परिचयः
ऋग्वेदः  १.२२.१७
ऋषिः  मेधातिथिः काण्वः
देवता  विष्णुः
छन्दः  गायत्री
सायणः [अत्र](http://rigveda.sanatana.in/describe/rikMandala/001.022.017)।
श्रौतेविनियोगः - गार्हपत्याहवनीययोर्मध्ये श्वातिक्रमणेऽनयैव श्वपदेषु भस्म प्रक्षिपेत् ।

## संहिता

इ॒दं विष्णु॒र् वि च॑क्रमे  
त्रे॒धा नि द॑धे प॒दम् ।  
+++(जगत्)+++ समू॑ळ्हम् +++(=सम् अन्तर्भूतम्)+++ अस्य पांसु॒रे+++(ले इति साम्नि)+++ +++(पादस्थाने)+++ ॥

त्रीणि॑ प॒दा वि च॑क्रमे॒  
विष्णु॑र् गो॒पा अदा॑भ्यः ।  
अतो॒ धर्मा॑णि धा॒रय॑न् ॥

विष्णोः॒ कर्मा॑णि पश्यत॒  
यतो॑ व्र॒तानि॑ पस्प॒शे+++(=बाधनस्पर्शनयोः)+++ ।  
इन्द्र॑स्य॒ युज्यः॒ सखा॑ ॥

## पदपाठः
इ॒दम् । विष्णुः॑ । वि । च॒क्र॒मे॒ । त्रे॒धा । नि । द॒धे॒ । प॒दम् ।
सम्ऽऊ॑ळ्हम् । अ॒स्य॒ । पां॒सु॒रे ॥

त्रीणि॑ । प॒दा । वि । च॒क्र॒मे॒ । विष्णुः॑ । गो॒पाः । अदा॑भ्यः ।
अतः॑ । धर्मा॑णि । धा॒रय॑न् ॥

विष्णोः॑ । कर्मा॑णि । प॒श्य॒त॒ । यतः॑ । व्र॒तानि॑ । प॒स्प॒शे ।
इन्द्र॑स्य । युज्यः॑ । सखा॑ ॥

