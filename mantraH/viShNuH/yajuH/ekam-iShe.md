---
title: एकमिषे विष्णुः
unicode_script: devanagari

status: to_memorize
practice_weight: 0
---

एक॑म् - इ॒षे+++(=अन्नाय)+++ विष्णु॒स्त्वाऽन्वे॑तु ।+++(५)+++  
द्वे - ऊ॒र्जे+++(=बलाय)+++ विष्णु॒स्त्वाऽन्वे॑तु ।  
त्रीणि॑ - व्र॒ताय॒ विष्णु॒स्त्वाऽन्वे॑तु ।  
च॒त्वारि॒ - मायो॑+++(=सुख)+++भवाय॒ विष्णु॒स्त्वाऽन्वे॑तु ।  
पञ्च॑ - प॒शुभ्यो॒ विष्णु॒स्त्वाऽन्वे॑तु ।  
षड् - रा॒यस्पोषा॑य॒ विष्णु॒स्त्वाऽन्वे॑तु ।  
स॒प्त - +++(यज्ञेषु)+++ स॒प्तभ्यो॒ होत्रा॑भ्यो॒ विष्णु॒स्त्वाऽन्वे॑तु ।  
+++(होता प्रशास्ता ब्राह्मणाच्छंसी पोता नेष्टाच्छावाक आग्नीध्र इत्येतास्सप्त होत्राः)+++  
सखा॑यस् स॒प्तप॑दा अभूम ।  
स॒ख्यन्ते॑ गमेयम् ।

सखा॑ +++(हे)+++ स॒प्तप॑दा भव॒।  
सखा॑यौ स॒प्तप॑दा बभूव+++(=बभूविव)+++।  
स॒ख्यन्ते॑ गमेयꣳ।  
स॒ख्यात् ते॒ मा यो॑षꣳ+++(=पृथकृतो मा भूवं)+++।  
स॒ख्यान् मे॒ मा यो॑ष्ठा॒स्,  
सम॑याव॒, सङ्क॑ल्पावहै॒, सं प्रि॑यौ रोचि॒ष्णू+++(=दीप्यमानौ)+++ सु॑मन॒स्यमा॑नौ+++(=सुमनायमानौ)+++ ।  
इष॒म् ऊर्ज॑म् अ॒भि सं॒वसा॑नौ॒  
सन्नौ॒ मनाꣳ॑सि॒ सं व्र॒ता समु॑ चि॒त्तान्याक॑रम् ।  

सा +++(ऋक्)+++ त्वम् अ॒स्य् अमू॒+++(=साम)+++ ऽहम्, अमू॒हम् अ॑स्मि॒। +++(५)+++  
+++(सैव नाम ऋगासीदमो नाम साम इति बह्वृचब्राह्मणदर्शनात् । बह्वृचानां तु अमोहम् इति एव पाठः ।)+++  
सा त्वं द्यौर् अ॒हं पृ॑थि॒वी।  
त्वꣳ रेतो॒ ऽहꣳ रे॑तो॒भृत्।  
त्वं मनो॒ ऽहम॑स्मि॒ वाक्।  
त्वꣳ सामा॒हम॒स्म्यृ॑क्।  

त्व॒ꣳ॒ सा माम् अनु॑व्रता भव।  
पु॒ꣳ॒से पु॒त्राय॒ वेत्त॑वै+++(=लाभाय)+++,  
श्रि॒यै पु॒त्राय॒ वेत्त॑वा॒,  
एहि॑ सूनृते+++(=प्रियवाग्वति)+++ ।। (3)
