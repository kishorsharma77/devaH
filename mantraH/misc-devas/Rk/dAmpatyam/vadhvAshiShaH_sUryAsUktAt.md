---
title: वध्वाशिषः सूर्यासूक्तात्
unicode_script: devanagari
practice_weight: 0
---

सायणो [ऽत्र](https://sa.wikisource.org/wiki/%E0%A4%8B%E0%A4%97%E0%A5%8D%E0%A4%B5%E0%A5%87%E0%A4%A6%E0%A4%83_%E0%A4%B8%E0%A5%82%E0%A4%95%E0%A5%8D%E0%A4%A4%E0%A4%82_%E0%A5%A7%E0%A5%A6.%E0%A5%AE%E0%A5%AB)।

+++(पाणिग्रहणे)+++  
गृ॒भ्णामि॑ ते सौभग॒त्वाय॒ हस्तं॒  
मया॒ पत्या॑ ज॒रद॑ष्टि॒र्यथासः॑ ।  
भगो॑ अर्य॒मा स॑वि॒ता पुरं॑धि॒र्  
मह्यं॑ त्वादु॒र् गार्ह॑पत्याय दे॒वाः ॥३६

तां पू॑षञ् छि॒वत॑मा॒म् एर॑यस्व॒  
यस्यां॒ बीजं॑ मनु॒ष्या॒३॒॑ वप॑न्ति ।  
या न॑ ऊ॒रू उ॑श॒ती+++(=कामयमाना)+++ वि॒श्रया॑ते॒  
यस्या॑म् उ॒शन्तः॑+++(=कामयमाना)+++ प्र॒हरा॑म॒ शेप॑म् ॥३७

<div class="js_include" url="../../../../agniH/Rk/tubhyam_agre_paryavahan/"  newLevelForH1="2" includeTitle="true"> </div>  

सोमः॑ प्रथ॒मो वि॑विदे  
गन्ध॒र्वो वि॑विद॒ उत्त॑रः ।  
तृ॒तीयो॑ अ॒ग्निष्टे॒ पति॑स्  
तु॒रीय॑स्ते मनुष्य॒जाः ॥

सोमो॑ ऽददद् गन्ध॒र्वाय॑  
गन्ध॒र्वो द॑दद॒ग्नये॑ ।  
र॒यिं च॑ पु॒त्राँश्चा॑दाद्  
अ॒ग्निर्मह्य॒मथो॑ इ॒माम् ॥

इ॒हैव स्तं॒, मा वि यौ॑ष्टं॒  
विश्व॒म् आयु॒र् व्य॑श्नुतम् ।  
क्रीळ॑न्तौ पु॒त्रैर् नप्तृ॑भि॒र्  
मोद॑मानौ॒ स्वे गृ॒हे ॥४२

+++(गृहप्रवेशे - )+++  
आ नः॑ प्र॒जां ज॑नयतु प्र॒जाप॑तिर्  
आजर॒साय॒ सम॑नक्त्व् अर्य॒मा ।  
अदु॑र् मङ्गलीः पतिलो॒कम् आ वि॑श॒  
शं नो॑ भव द्वि॒पदे॒ शं चतु॑ष्पदे ॥४३

अघो॑रचक्षु॒र् प॑तिघ्न्येधि  
शि॒वा प॒शुभ्यः॑ सु॒मनाः॑ सु॒वर्चाः॑ ।  
वी॒र॒सूर् दे॒वका॑मा स्यो॒ना  
शं नो॑ भव द्वि॒पदे॒ शं चतु॑ष्पदे ॥

इ॒मान्त्वम् इ॑न्द्र मीढ्वस्+++(=वर्षक इन्द्र)+++  
सुपु॒त्राꣳ सु॒भगां॑ कुरु ।  
दशा॑स्यां पु॒त्राना धे॑हि॒  
पति॑मेकाद॒शं कृ॑धि । 

स॒म्राज्ञी॒ श्वशु॑रे भव  
स॒म्राज्ञी॑ श्व॒श्र्वां भ॑व ।  
नना॑न्दरि स॒म्राज्ञी॑ भव  
स॒म्राज्ञी॒ अधि॑ दे॒वृषु॑ ॥

सम॑ञ्जन्तु॒ विश्वे॑ दे॒वाः  
समापो॒ हृद॑यानि नौ ।  
सं मा॑त॒रिश्वा॒ सं धा॒ता  
समु॒ देष्ट्री॑+++(=दात्री [फलानाम्])+++ दधातु नौ ॥