---
title: शञ्च मे
unicode_script: devanagari

---

शञ्च॑ मे॒ मय॑श्च मे  
प्रि॒यञ्च॑ मेऽनुका॒मश्च॑ मे॒ काम॑श्च मे  
सौमन॒सश्च॑ मे  
भ॒द्रञ्च॑ मे॒ श्रेय॑श्च मे॒ वस्य॑श्च मे॒ यश॑श्च मे॒ भग॑श्च मे॒ द्रवि॑णञ्च मे  
य॒न्ता च॑ मे ध॒र्ता च॑ मे॒  
ख्षेम॑श्च मे॒ धृति॑श्च मे॒  
विश्व॑ञ्च मे॒ मह॑श्च मे  
सँ॒व्विच्च॑ मे॒ ज्ञात्र॑ञ्च मे॒  
सूश्च॑ मे प्र॒सूश्च॑ मे॒  
सीर॑ञ्+++(??)+++ च मे ल॒यश्च॑ म ऋ॒तञ्च॑ मे॒  
ऽमृत॑ञ्च मेऽय॒ख्ष्मञ्च॒ मेऽना॑मयच्+++(??)+++ च मे जी॒वातु॑श्च मे दीर्घायु॒त्वञ्च॑  
मेऽनमि॒त्रञ्च॒ मेऽभ॑यञ्च मे  
सु॒गञ्च॑ मे॒ शय॑नञ्च मे  
सू॒षा च॑ मे सु॒दिन॑ञ्च मे ॥ 
