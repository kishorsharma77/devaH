---
title: मेधान्ते देवः
unicode_script: devanagari

---

मे॒धान् ते॑ दे॒वस् स॑वि॒ता  
मे॒धान् दे॒वी सर॑स्वती ।  
मे॒धान् ते॑ अ॒श्विनौ॑ दे॒वाव्  
आध॑त्तां॒ पुष्क॑रस्रजा ।

त्वयि॑ मे॒धां त्वयि॑ प्र॒जां  
त्वय्य् अ॒ग्निस् तेजो॑ दधातु ।  
त्वयि॑ मे॒धां त्वयि॑ प्र॒जां  
त्वयीन्द्र॑ इन्द्रि॒यं द॑धातु ।  
त्वयि॑ मे॒धां त्वयि॑ प्र॒जां  
त्वयि॒ सूर्यो॒ भ्राजो॑ दधातु ।

मयि॑ मे॒धां मयि॑ प्र॒जां  
मय्य् अ॒ग्निस् तेजो॑ दधातु।  
मयि॑ मे॒धां मयि॑ प्र॒जां  
मयीन्द्र॑ इन्द्रि॒यं दधातु  
मयि॑ मे॒धां मयि॑ प्र॒जां  
मयि॒ सूर्यो॒ भ्राजो॑ दधातु॥
