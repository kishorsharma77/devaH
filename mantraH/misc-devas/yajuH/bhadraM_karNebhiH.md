---
title: भद्रं कर्णेभिः
unicode_script: devanagari

---

भ॒द्रं कर्णे॑भिः शृणु॒याम॑ देवाः ।  
भ॒द्रं प॑श्येमा॒क्षभि॒र्यज॑त्राः ।  
स्थि॒रैर् अङ्गै॑स् तुष्टु॒वाꣳस॑स् त॒नूभिः॑ ।  
व्यशे॑म दे॒वहि॑तं॒ यद् आयुः॑ ।  
स्व॒स्ति न॒ इन्द्रो॑ वृ॒द्धश्र॑वाः ।  
स्व॒स्ति नः॑ पू॒षा वि॒श्ववे॑दाः ।  
स्व॒स्ति न॒स् तार्क्ष्यो॒ अरि॑ष्टनेमिः ।  
स्व॒स्ति नो॒ बृह॒स्पति॑र्दधातु ।

आप॑म् आपाम् अ॒पस् सर्वाः॑ ।  
अ॒स्माद् अ॒स्माद् इ॒तो ऽमुतः॑ । [1]