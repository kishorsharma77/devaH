+++
title = "शिवमुक्तकानि"
practice_weith = 0
+++

नृत्तावसाने नटराजराजो ननाद ढक्कां नवपञ्चवारम्।  
उद्धर्तुकामः सनकादिसिद्धान् एतद्विमर्शे शिवसूत्रजालम् ॥ 

नमः शम्भवाय च मयोभवाय च नमः शङ्कराय च ।  
मयस्कराय च नमः शिवाय च शिवतराय च ॥ १॥  
  
ईशानः सर्वविद्यानाम्  
ईश्वरः सर्वभूतानां  
ब्रह्माधिपतिर् ब्रह्मणो ऽधिपतिर्  
ब्रह्मा शिवो मे अस्तु सदाशिवोम् ॥ २॥+++(5)+++  

तत्पुरुषाय विद्दाहे महादेवाय धीमहि ।  
तन्नो रुद्रः प्रचोदयात् ॥ ३॥  

अघोरेभ्योऽथ घोरेभ्यो घोरघोरतरेभ्यः सर्वेभ्यः  
सर्वशर्वेभ्यो नमस्तेऽस्तु रुद्ररूपेभ्यः ॥ ४॥+++(5)+++  

वामदेवाय नमो ज्येष्ठाय नमः  
श्रेष्ठाय नमो रुद्राय नमः  
कालाय नमः कलविकरणाय नमो  
बलविकरणाय नमो बलाय नमो बलप्रमथनाय नमः  
सर्वभूतदमनाय नमो मनोन्मनाय नमः ॥ ५॥  
  
नमः सायं नमः प्रातर् नमो रात्र्या नमो दिवा ।  
भवाय च शर्वाय चोभाभ्याम् अकरं नमः ॥ ७॥+++(5)+++  
  
यस्य निःश्वसितं वेदा  
यो वेदेभ्योऽखिलं जगत् ।  
निर्ममे तमहं वन्दे  
विद्यातीर्थ-महेश्वरम् ॥ ८॥+++(4)+++  

सद्योजातं प्रपद्यामि सद्योजाताय वै नमो नमः ।  
भवे भवे नादिभवे भवस्व मां भवोद्भवाय नमः ॥+++(5)+++ 

त्र्यम्बकं यजामहे सुगन्धिं पुष्टिवर्धनम् ।  
उर्वारुकमिव बन्धनान्मृत्योर्मुक्षीय मामृतात् ॥+++(4)+++  

सर्वो वै रुद्रस्तस्मै रुद्राय नमो अस्तु । पुरुषो वै रुद्रः सन्महो नमो नमः ।  
विश्वं भूतं भुवनं चित्रं बहुधा जातं जायमानं च यत् ।  
सर्वो ह्येष रुद्रस् तस्मै रुद्राय नमो अस्तु ॥  

## सुब्रह्मण्यः
ॐ वचद्भुवे नमः! +++(त्र्यस्रयमलयन्त्रे [hexagonal star] स्थापयितुम् उचितम् )+++

ॐ भुवे नमः स्वाहा!

भवाय नमः।

सद्योजातं प्रपद्यामि सद्योजाताय वै नमो नमः ।  
भवे भवे नादिभवे भवस्व मां भवोद्भवाय नमः ॥+++(स्कन्दे ऽपि प्रयुज्यते)+++ 