---  
title: जातवेदसे सुनवाम  
unicode_script: devanagari  

---  

टीका [ऽत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_036_Taittiriya_Aranyakam_With_Sayana_Bhashya_Part_2_-_Babasastri_Phadke_1927#page/n361/mode/2up)।

जा॒तवे॑दसे+++(=जातज्ञानाय)+++ सुनवाम॒ सोम॑म्  
अरातीय॒तो+++(=शत्रुकामाय)+++ निद॑हाति॒ वेदः॑+++(=वेत्तीति)+++।  
स नः॑ पर्ष॒द्+++(=अपारयत्)+++ अति॑ दु॒र्गाणि॒ विश्वा॑  
ना॒वेव॒ सिन्धुं॑ दुरि॒ताऽत्य॒ग्निः॥

ताम् अ॒ग्निव॑र्णां॒ तप॑सा ज्वल॒न्तीं  
वै॑रोच॒नीं क॑र्मफ॒लेषु॒ जुष्टा॑॑म्।  
दु॒र्गां दे॒वीꣳ शर॑णम॒हं प्रप॑द्ये  
सु॒तर॑सि+++(=सुतारयित्रि!)+++ तरसे॒+++(=तारयित्र्यै)+++ नमः॑॥

<div class="js_include" url="agne_tvam_pAraya.md"  newLevelForH1="2" includeTitle="false"> </div>  

विश्वा॑नि नो दु॒र्गहा॑ जातवेदः॒  
सिन्धुं॒ न ना॒वा दु॑रि॒ताऽति॑ पर्षि।  
अग्ने॑ अत्रि॒वन् मन॑सा गृणा॒नो॑॑  
ऽस्माकं॑ बोध्य् अवि॒ता त॒नूना॑॑म्॥

पृ॒त॒ना॒जित॒ꣳ सह॑मानमु् उ॒ग्रम्  
अ॒ग्निꣳ हु॑वेम पर॒मात् स॒धस्था॑॑त्+++(=सहवासाद् [देशात्])+++।  
स नः॑ पर्ष॒दति॑+++(=पारयति)+++ दु॒र्गाणि॒ विश्वा॒  
क्षाम॑द्+++(=क्षममाणः)+++ दे॒वो अति॑ दुरि॒तात्य॒ग्निः॥

[
प्र॒त्नोषि॑+++(=प्रतनोषि)+++ क॒म्+++(=सुखं)+++ ईड्यो॑ अध्व॒रेषु॑  
स॒नाच्च॒+++(=दातृत्वाच्च)+++ होता॒ नव्य॑श् +++(=स्तुत्यः)+++ च॒ सत्सि॑।  
स्वां चा॑॑ग्ने त॒नुवं॑ +++(हविषा)+++ पि॒प्रय॑स्वा॒स्मभ्यं॑ च॒ सौभ॑ग॒म् आय॑जस्व॥

गोभि॒र् जुष्ट॑म् +++(उद्दिश्य)+++, +++(पापेन)+++ अ॒युजो॒, निषि॑क्तं॒ +++(चोद्दिश्य)+++  
तवे॑॑न्द्र वि॑ष्णो॒र्+++(=व्यापकस्य)+++ अनु॒ सञ्च॑रेम।  
नाक॑स्य पृ॒ष्ठम् अ॒भि सं॒वसा॑नो॒  
वैष्ण॑वीं +++(मां)+++ लो॒क+++(य्)+++ इ॒ह +++(भवन्तो)+++ मा॑दयन्ताम्॥  
]