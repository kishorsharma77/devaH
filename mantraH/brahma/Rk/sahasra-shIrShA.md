---
title: सहस्र शीर्षा
unicode_script: devanagari
---

## सारः

- सायणो [ऽत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_036_Taittiriya_Aranyakam_With_Sayana_Bhashya_Part_1_-_Babasastri_Phadke_1898#page/n191/mode/2up)।
- अधः स्वीया दृष्टिर् लिख्यते, या सायणोक्त्या भिद्यते।

- पुरुषस्य विभागौ उच्येते ऽत्र पुनःपुनः।
- परिपूर्णपुरुषः = एकपाद् (विश्वानि भूतानि) + त्रिपात् पुरुषो दिवि वर्तमानः (ऋतम्- demiurge-सन्निभः + देवात्मभिर् युक्तः)।  
- एकपादो विराट् (ब्रह्मण्डम्), तस्योपरि त्रिपात्। तच्च स्फुटति (त्रिपादः प्रेरणया)। ततः (platonic ideal realm इत्यस्मिन्?) भूमिम् शरीराणि चासृज्यन्त।
- ततः कालम् उपयुज्य, पुरुषपशोर् विविधधर्मान् छान्दसान् प्राकृतिकांश् च देवा ऋषयश्च यज्ञेन +अजनयन् (Being emerged)।

## सूक्तम्

हरिः ॐ ।  

### पुरुषस्वरूपम्
स॒हस्र॑+++(~अनन्त)+++शीर्षा॒ पुरु॑षः+++(वक्ष्यमाणस् त्रिपात्)+++ । स॒ह॒स्रा॒क्षः स॒हस्र॑पात् ।  
स भूमिं॑ वि॒श्वतो॑ वृ॒त्वा । अत्य॑तिष्ठद्दशाङ्गु॒लम् । १

+++(अस्य त्रिपादो विवरणम्)+++  
+++(परिपूर्ण)+++पुरु॑ष ए॒वेदꣳ सर्व॑म् । यद्भू॒तं यच्च॒ भव्य॑म्।  
उ॒तामृ॑त॒त्वस्येशा॑नः । यदन्ने॑नाति॒रोह॑ति । २

ए॒तावा॑न् अस्य महि॒मा । अतो॒ ज्यायाꣳ॑श् च॒ पूरु॑षः ।  
पादो॑ऽस्य॒ विश्वा॑ भू॒तानि॑ । +++(अवशिष्टस्)+++ त्रि॒पाद् +++(अंशः)+++ अ॑स्या॒मृतं॑ +++(=अविनाशी)+++ दि॒वि । ३

### सृष्टिः
+++(सो ऽयं)+++ त्रि॒पाद् ऊ॒र्ध्व उदै॒त् पुरु॑षः । +++(पूर्वोक्त)+++पादो॑ ऽस्ये॒हा ऽऽभ॑वा॒त् +++(आगच्छति)+++ पुनः॑ +++(पुनःपुनः)+++ ।  
ततो॒ +++((परिपूर्णः))+++ विष्व॒ङ्+++(=सर्वतो)+++ व्य॑क्रामत् +++(ऋतरूपेण)+++। सा॒श॒ना॒न॒श॒ने+++(=जीवाजीवे [वस्तू])+++ अ॒भि+++(लक्ष्य)+++ । ४

तस्मा॑द् वि॒राड् +++(ब्रह्माण्डरूपेण)+++ अ॑जायत । वि॒राजो॒ अधि॒ +++(तद्देहाभिमानी)+++ पूरु॑षः +++(पूर्वोक्तत्रिपादेवासौ)+++ ।  
स +++(=उभयोरपि प्रत्येकः)+++ जा॒तो अत्य॑रिच्यत +++(Big bang!)+++ । प॒श्चाद् भूमि॒म् अथो॑ +++(जीवानाम्)+++ पु॒रः +++(ससर्ज)+++। ५

यत् +++(कालभागेन)+++ पुरु॑षेण ह॒विषा॑ । +++(त्रिपादङ्गभूता)+++ दे॒वा य॒ज्ञम् अत॑न्वत ।  
+++(पुरुषहविषो विभागाः -)+++ व॒स॒न्तो अ॑स्यासी॒द् आज्य॑म् । ग्री॒ष्म इ॒ध्मः श॒रद् +++(अन्नादिरूपम्)+++ +ह॒विः । ६

स॒प्तास्या॑सन्परि॒धयः॑ । त्रिः स॒प्त +++(२१!)+++ स॒मिधः॑ कृ॒ताः +++(इध्मसन्नाहः!)+++।  
+++(त्रिपादङ्गभूता)+++ दे॒वा यद्य॒ज्ञं त॑न्वा॒नाः । अब॑ध्न॒न् +++(एकपात्)+++पु॑रुषं प॒शुम् । ७

तं य॒ज्ञं+++(~तत्साधनभूतं पशुं)+++ ब॒र्हिषि॒ प्रौक्षन्॑ । पुरु॑षं जा॒तम् अ॑ग्र॒तः ।  
तेन॑ दे॒वा अय॑जन्त । सा॒ध्या +++(त्रिपादङ्गभूताः प्रजापतिप्राणरूपाः)+++ ऋष॑यश्च॒ ये । ८

तस्मा॑द् य॒ज्ञात् स॑र्व॒हुतः॑ । संभृ॑तं+++(=सम्पादितम्)+++ पृषद्+++(=दधि)+++ आ॒ज्यम् ।  
प॒शूꣳस् ताꣳश् च॑क्रे - वाय॒व्यान्॑ । आ॒र॒ण्यान् ग्रा॒म्याँश्च॒ ये । ९  
+++(नाम तत्सम्बद्धान् धर्मान् चक्रे त्रिपात्। प्रथमपादात्तु पूर्वमेवावर्तन्त विश्वानि भूतानि।)+++

तस्मा॑द् य॒ज्ञात् स॑र्व॒हुतः॑ । ऋचः॒ सामा॑नि जज्ञिरे ।  
छन्दाꣳ॑सि जज्ञिरे॒ तस्मा॑त् । यजु॒स् तस्मा॑द् अजायत । १०

तस्मा॒दश्वा॑ अजायन्त । ये के चो॑भ॒याद॑तः+++(=दन्तावलिद्वयाः)+++ ।  
गावो॑ ह जज्ञिरे॒ तस्मा॑त् । तस्मा॑ज्जा॒ता अ॑जा॒वयः॑ । ११

### समाजोद्भवः
+++(देवाः)+++ यत् +++(एकपात्)+++पुरु॑षं॒ +++(पशुं)+++ व्य॑दधुः +++(बलौ)+++। क॒ति॒धा व्य॑कल्पयन् ?  
मुखं॒ किम॑स्य॒ कौ बा॒हू ? कावू॒रू पादा॑वुच्येते ? १२

ब्रा॒ह्म॒णो॑ऽस्य॒ मुख॑मासीत् । बा॒हू रा॑ज॒न्यः॑ कृ॒तः ।  
ऊ॒रू तद॑स्य॒ यद्वैश्यः॑ । प॒द्भ्याꣳ शू॒द्रो अ॑जायत । १३  
+++(नाम तत्सम्बद्धान् धर्मान् चक्रे त्रिपादः। एकपादात्तु पूर्वमेवावर्तन्त विश्वानि भूतानि।)+++

च॒न्द्रमा॒ मन॑सो जा॒तः । चक्षोः॒+++(=चक्षुषः)+++ सूर्यो॑ अजायत ।  
मुखा॒दिन्द्र॑श्चा॒ग्निश्च॑ ।  प्रा॒णाद्वा॒युर॑जायत । १४  

नाभ्या॑ आसीद॒न्तरि॑क्षम् । शी॒र्ष्णो+++(=मूर्ध्ना)+++ द्यौः सम॑वर्तत ।  
प॒द्भ्यां भूमि॒र् दिशः॒ श्रोत्रा॑त् । तथा॑ लो॒काꣳ अ॑कल्पयन् । १५

### पुरुषस्तुतिः, यज्ञस्तुतिः
वेदा॒हमे॒तं पुरु॑षं म॒हान्त॑म् । आ॒दि॒त्यव॑र्णं॒ तम॑सस्तु॒ पा॒रे ।  
सर्वा॑णि रू॒पाणि॑ वि॒चित्य॒ धीरः॑ । नामा॑नि कृ॒त्वाऽभि॒वद॒न् यदास्ते॑ । १६

धा॒ता पु॒रस्ता॒द् यमु॑दाज॒हार॑ । श॒क्रः प्रवि॒द्वान् प्र॒दिश॒श् चत॑स्रः ।  
तमे॒वं वि॒द्वान् अ॒मृत॑ इ॒ह भ॑वति । नान्यः पन्था॒ अय॑नाय विद्यते । १७

+++(सर्वहुद्)+++य॒ज्ञेन॑ य॒ज्ञम् अ॑यजन्त दे॒वाः । तानि॒ धर्मा॑णि प्रथ॒मान्या॑सन् ।  
ते ह॒ नाकं॑ +++(यज्ञैः)+++ महि॒मानः॑ +++(=पूजयन्तः)+++ सचन्ते+++(=प्राप्नुवन्ति)+++ । यत्र॒ पूर्वे॑ सा॒ध्याः सन्ति॑ दे॒वाः । १८

॥ ॐ नमो नारा॑यणा॒य ॥
