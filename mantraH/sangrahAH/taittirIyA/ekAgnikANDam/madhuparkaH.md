---
title: मधुपर्कः
unicode_script: devanagari
---

## आसनम्
<div class="js_include" url="../upanayanam/kUrcha-Asanam/"  newLevelForH1="4" includeTitle="false"> </div>  
राष्ट्र॒भृद् अ॑सि सम्राड्+++(=अभिषिक्त-क्षत्रिय)+++-आस॒न्दी। मा त्वद् यो॑षम्।  
राष्ट्र॒भृद् अ॑स्य् अधिपत्न्य्-आस॒न्दी। मा त्वद् यो॑षम्।  

## पाद्याभिमन्त्रणम्
आपः॑ पादाव॒नेज॑नीर्  
द्वि॒षन्तं॑ नाशयन्तु मे ।  
अ॒स्मिन् कुले॑ ब्रह्मवर्च॒स्य् अ॑सानि+++(=भूयासम्)+++ ।  

___________________
+++(आत्मनः प्रत्यभिमर्शः - ब्राह्मणेन पादे स्पृष्टे एतेषामुपगमशङ्कया प्रार्थ्यते ॥)+++  
मयि॒ महो॒+++(=पूजा)+++, मयि॒ यशो॒, मयी॑न्द्रि॒यं वी॒र्य॑म् ।  

## अर्घ्यम्
+++(अर्घ्याभिमन्त्रणम्)+++  
<div class="js_include" url="../../../../jalam/Rk/A_mA_gan/"  newLevelForH1="2" includeTitle="false"> </div>  

___________________
+++(अञ्जलावानीयमानेर्घ्ये)+++  
वि॒राजो॒ +++(ऽन्नस्य)+++ दोहो॑ऽसि।  
वि॒राजो॒ दोह॑म् अशीय॒।  
मम॒ पद्या॑य॒ +++(पुत्रादये)+++ विरा॑ज+++(=दीप्यस्व)+++ ।  

___________________
+++(शेषं पुरस्तान्निनीयमानम् उत्तरयाऽनुमन्त्रयते)+++ 
स॒मु॒द्रं वः॒ प्रहि॑णोमि॒  
स्वां योनि॒म् अपि॑ गच्छत ।  
अच्छि॑द्रः प्र॒जया॑ भूयासं॒  
मा परा॑ सेचि॒ मत् पयः॑ ।। (9)

## मधुपर्कमभिमन्त्रयते 
+++(गोमधुपर्कार्हो वेदाध्यायीति-)+++ त्र॒य्यै वि॒द्यायै॒ यशो॑ऽसि।  
यश॑सो॒ यशो॑सि।  
ब्रह्म॑णो॒ दीप्ति॑रसि ।  
तं मा॑ प्रि॒यं प्र॒जानां॑ कु॒र्व्, अधि॑पतिं पशू॒नाम् ।  

<div class="js_include" url="../../../../jalam/Rk/A_mA_gan/"  newLevelForH1="2" includeTitle="false"> </div>  

## आचमनम् अशने
+++(पूर्वम्)+++  
अ॒मृ॒तो॒प॒स्तर॑णम् असि +++(यथा हविरादाने)+++।  

+++(उपरिष्टादप आचामति)+++  
अ॒मृ॒ता॒ऽपि॒धा॒नम॑सि ।  

## मधुपर्कं प्राश्नाति
यन् मधु॑नो मध॒व्यं॑ पर॒मम् अ॒न्नाद्यं॑ वी॒र्य॑म्,  
तेना॒हं मधु॑नो मध॒व्ये॑न पर॒मेणा॒न्नाद्ये॑न वी॒र्ये॑ण  
पर॒मो॑ऽन्ना॒दो म॑ध॒व्यो॑ ऽसानि ।  

## गोकर्म
+++(गां निवेदितामभिमन्त्रयते)+++  
गौर्॒ अस्य् अप॑हतपा॒प्मा।  
अप॑ पा॒प्मान॑ञ् जहि॒ मम॑ चा॒मुष्य॑ च ।  

### टीका
- अग्निरिति ॥ अयं अग्निः प्रथमः प्राश्नातु किमर्थम्? स हि वेद यथा हविः समीचीनसमसमीचीनं वा । स च प्राश्नन् अनष्टमस्माकं कृण्वन् प्राश्नातु अस्माकमपिशेषयित्वैष प्राश्नातु । कीदृशोऽग्निः? ब्राह्मणेभ्योपि ब्राह्मणः अति शयेन ब्राह्मण इत्यर्थः । अथवा - ब्राह्मणेभ्य इति षष्ठ्यर्थे चतुर्थी । ब्राह्मणानामस्माकमनष्टं कुर्वन्, स्वयं च ब्राह्मण इति ॥ 

### आलम्भनपक्षे वपाहोममन्त्रः
अ॒ग्निः प्राश्ना॑तु प्रथ॒मस्- स हि वेद॒ यथा॑ ह॒विः ।  
अरि॑ष्टम् अ॒स्माकं॑ कृ॒ण्वन् ब्रा॑ह्म॒णो ब्रा॑ह्म॒णेभ्यः॑ ।  

## मन्त्रः 8 
य॒ज्ञो व॑र्द्धतां य॒ज्ञस्य॒ वृद्धि॒मनु॑ व॒र्द्धाप॑चितिर॒स्यप॑चितं मा कु॒र्वप॑चितो॒हं म॑नु॒ष्ये॑षु भूयासम् ।  

### टीका
उत्सर्गपक्षे जपः -यज्ञ इति ॥ अयं मनुष्ययज्ञोऽस्मत्पूजालक्षणो वर्धतां उत्सर्गपक्षेऽपि वैकल्यं मा भूत् । तस्य यज्ञस्य वृद्धिमनु वृद्धेः पश्चात् हे गौः त्वमपि वर्ध वर्धस्व अपचितिरसि तत्साधनत्वात् मां च अपचितिं कुरु । कोर्थः? अहं त्वामुत्सृजन् मनुष्येषु अपचितः पूजितः भूयासम् ॥ 

## मन्त्रः 9 -11
गौर्धे॑नुभ॒व्या मा॒ता रु॒द्राणां॑ दुहि॒ता वसू॑ना॒ꣳ॒ स्वसा॑ऽऽदि॒त्याना॑म॒मृत॑स्य॒ नाभिः॑ ।  
प्रणु॒वोच॑ञ्चिकि॒तुषे॒ जना॑य॒ मागामना॑गा॒मदि॑तिं वधिष्ट ।  
पिब॑तूद॒कं तृणा॑न्यत्तु ।  
ओमुत्सृ॒जत ।  

### टीका
गौर्धेनुभव्येति ॥ गोरियं धेनुभव्या धेनुर्भविष्यन्ती, उत्सर्गपक्षे स्तुत्यर्थमिदं उत्सृष्टा हि गौरियं धेनुर्भविष्यति ततश्च महाफला । आलम्भपक्षे तु क्षणिका तृप्तिः । किञ्च - इयं रुद्रादीनां देवानां मात्रादिस्थानीया सर्वेषां यज्ञभागित्वात् तस्य चाज्यादिगव्यसाध्यत्वात् । अमृतस्य अमृतत्वप्राप्तिहेतोर्यज्ञस्य नाभिः प्रधानावयवः आज्यादिद्वारेण एष वाव यज्ञो यदाज्यम् इति श्रुतेः । एवंनाम प्रशस्तेयं अतश्च प्रणुवोचं नुः क्षिप्रार्थे क्षिप्रं प्रकर्षेण च ब्रवीमि ।चिकितुषे कित ज्ञाने, जानते जनाय । कि ब्रवीमि? मा गां अनागां अनागसं इमां गां अदितिं अस्त्रण्डितां मा वधिष्ट । एषा कामं उदकं पिबतु तृणानि च अत्तु । ओमुत्सृजत उत्सृजतेति प्रसिद्धेऽर्थे ओमित्यनुज्ञावचनं सर्वैरनुज्ञातामुत्सृजत ॥ 
