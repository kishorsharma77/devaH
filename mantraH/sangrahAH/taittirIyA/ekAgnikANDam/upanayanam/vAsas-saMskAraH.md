---
title: वासस्संस्कारः
unicode_script: devanagari
---

### वासोभिमन्त्रणम्
रे॒वती॑स् त्वा॒ व्य॑क्ष्ण॒न्+++(=व्यध्वंसयन्)+++  
कृत्ति॑का॒श् चाकृ॑न्त२ꣳस् त्वा ।  
धियो॑ ऽवय॒न्न् अव॒ ग्न+++(=देवता)+++ आ॑वृञ्जन्त्  
स॒हस्र॒म् अन्ताꣳ॑+++(=दशासूत्राणि)+++ अ॒भितो॑ अयच्छन्न् ।  

दे॒वीर् दे॒वाय॑  
+++(वस्त्र)+++परि॒धी+++(धौ)+++ स॑वि॒त्रे ।  
म॒हत् तद् आ॑साम्  
अभवन् महित्व॒नम्+++(=महत्वम्)+++ ।+++(र४)+++  

### वासः-परिधापनम्
या अकृ॑न्त॒न्न् अव॑य॒न्॒ या अत॑न्वत॒  
याश् च॑ दे॒वीर् अन्ता॑न् अ॒भितो॑ ऽददन्त+++(←दद् दाने)+++ ।  
तास् त्वा॑ दे॒वीर् ज॒रसे॒ संव्य॑य॒न्त्व्  
आयु॑ष्मान् इ॒दं परि॑धत्स्व॒ वासः॑ ।  

परि॑धत्त धत्त॒ वास॑सैनꣳ  
श॒तायु॑षं कृणुत दी॒र्घम् आयुः॑ ।  
बृह॒स्पतिः॒ प्राय॑च्छ॒द् वास॑ ए॒तत्  
सोमा॑य॒ राज्ञे॒ परि॑धात॒वा उ॑ ।  

ज॒रां ग॑च्छासि॒ परि॑धत्स्व॒ वासो॒  
भवा॑ कृष्टी॒नाम्+++(=मनुष्याणां)+++ अ॑भिशस्ति॒-पावा॑+++(ता)+++ ।  
श॒तञ् च॑ जीव श॒रद॑स् सु॒वर्चा॑  
रा॒यश् च॒ पोष॒म् उप॒ संव्य॑यस्व +++(वासो यथा रायस्पोषं भवति तथा)+++।  

+++(परिहितवन्तं कुमारमुत्तरयानुमन्त्रयते)+++  
परी॒दं वासो॒ अधि॑+++(+अ)+++धास् स्व॒स्तये  
ऽभू॑र् आपी॒नाम्+++(=आप्तानां)+++ अ॑भिशस्ति॒-पावा॑+++(ता!)+++ ।  
श॒तञ् च॑ जीव श॒रदः॑ पुरू॒चीर्+++(=बहुगतीः)+++  
वसू॑नि चा॒र्यो वि॑भजासि॒ जीवन्न्॑ ।  
