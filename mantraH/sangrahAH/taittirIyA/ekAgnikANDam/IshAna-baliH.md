---
title: ईशानबलिः
unicode_script: devanagari
---

## ईशानमावाहयति  
आ त्वा॑ वहन्तु॒ हर॑य॒स्+++(=हरितवर्णाश्वाः)+++ सचे॑तसश्  
श्वे॒तैर् अश्वै॑स् स॒ह के॑तु॒मद्भिः॑ ।  
वाता॑जिरै॒र्+++(=वातगतिभिः)+++ मम॑ ह॒व्याय॑ शर्व+++(←शॄ हिंसायाम्)+++ ।  

## ओदनमुपस्पर्शयति
उप॑स्पृशतु मी॒ढ्वान्, मी॒ढुषे॒ स्वाहा।  
उप॑स्पृशतु मी॒ढुषी॑ मी॒ढुष्यै॒ स्वाहा॑ ।  
ज॒य॒न्तोप॑स्पृश जय॒न्ताय॒+++(=स्कन्दाय)+++ स्वाहा॑ ।  

## हवनम्
भ॒वाय॑ दे॒वाय॒ स्वाहा॑।  
श॒र्वाय॑ दे॒वाय॒ स्वाहा।  
ईशा॑नाय दे॒वाय॒ स्वाहा॑।  
पशु॒पत॑ये दे॒वाय॒ स्वाहा॑।  
रु॒द्राय॑+++(=रोदयित्रे)+++ दे॒वाय॒ स्वाहा।  
उग्राय॑ दे॒वाय॒ स्वाहा॑।  
भी॒माय॑ दे॒वाय॒ स्वाहा॑।  
मह॒ते दे॒वाय॒ स्वाहा॑ ।  

भ॒वस्य॑ दे॒वस्य॒ पत्न्यै॒ स्वाहा॑।  
श॒र्वस्य॑ दे॒वस्य॒ पत्न्यै॒ स्वाहा।  
ईशा॑नस्य दे॒वस्य॒ पत्न्यै॒ स्वाहा॑।  
पशु॒पते॑र्दे॒वस्य॒ पत्न्यै॒ स्वाहा॑।  
रु॒द्रस्य॑ दे॒वस्य॒ पत्न्यै॒ स्वाहा॑।  
उ॒ग्रस्य॑ दे॒वस्य॒ पत्न्यै॒ स्वाहा॑।  
भी॒मस्य॑ दे॒वस्य॒ पत्न्यै॒ स्वाहा॑।  
मह॒तो दे॒वस्य॒ पत्न्यै॒ स्वाहा॑ ।  

ज॒य॒न्ताय॒ स्वाहा॑ ।  

अ॒ग्नये॑ स्विष्ट॒कृते॒ सुहु॑तहुत॒ आहु॑तीनां॒ कामा॑नाꣳ समर्द्धयि॒त्रे स्वाहा॑ ।  


## उपस्थानम् 
स्व॒स्ति नः॑ पूर्ण॒मुखः॒ परि॑क्रामतु ।  

## देवताभ्यः सहौदनानां पर्णानां दानम् ।
- सप्तभिर् उत्तरैस्सहौदनानि पर्णान्येकैकेन द्वे द्वे दत्वा (ईशानमीढुषिभ्याम्)
  - उत्तरस्याम्
    - गृ॒ह॒पोप॑स्पृश। गृह॒पाय॒ स्वाहा॑ ।  
    - गृ॒ह॒प्युप॑स्पृश। गृह॒प्यै स्वाहा॑ ।
  - मध्ये ।
    - घो॒षिण॒ उप॑स्पृशत। घो॒षिभ्यः॒ स्वाहा॑ ।
  - दक्षिणस्याम् ।
    -  श्वा॒सिन॒ उप॑स्पृशत। श्वा॒सिभ्यः॒ स्वाहा॑ ।
  - उत्तरस्याम्
    - वि॒चि॒न्वन्त॒ उप॑स्पृशत। विचि॒न्वद्भ्यः॒ स्वाहा॑ ।
  - मध्ये ।
    -  प्र॒पु॒न्वन्त॒ उप॑स्पृशत। प्रपु॒न्वद्भ्यः॒ स्वाहा॑ ।
  - दक्षिणस्याम् ।
    - स॒म॒श्नन्त॒ उप॑स्पृशत। सम॒श्नद्भ्यः॒ स्वाहा॑ ।
- दश देवसेनाभ्यः दश
  - दे॒व॒से॒ना उप॑स्पृशत। देवसे॒नाभ्यः॒ स्वाहा॑ ।  
  - या आख्या॑ता॒ याश् चाना॑ख्याता देवसे॒ना उप॑स्पृशत। देवसे॒नाभ्यः॒ स्वाहा॑ ।
- द्वा॒रा॒पोप॑स्पृश। द्वारा॒पाय॒ स्वाहा॑ ।  
- द्वा॒रा॒प्युप॑स्पृश द्वारा॒प्यै स्वाहा॑ ।
- +++(देव्या)+++ अ॒न्वा॒सा॒रिण॒ उप॑स्पृशत। अन्वासा॒रिभ्य॒स् स्वाहा॑ +++(→मध्ये द्वे)+++।
- नि॒ष॒ङ्गिन्न् +++(जयन्त!)+++ उप॑स्पृश। निष॒ङ्गिणे॒ स्वाहा॑ +++(→दक्षिणस्यां द्वे)+++।

## शिक्यं वृक्षे आसजति
नमो॑ निष॒ङ्गिणे+++(→ इषुव्यतिरिक्तानां शस्राणाम् आवासस्थानवते ।)+++
+++(ततोऽग्रे ऽत्र रुद्रान् जपेत् ।)+++

## क्षेत्रस्य पतेरुपस्थानम्
क्षेत्र॑स्य॒ पति॑ना व॒यँ हि॒तेने॑व जयामसि ।  
गाम् अश्व॑म् पोषयि॒त्न्व्+++(=पोषयिताता)+++ आ स नः॑ मृ॒डा॒+++(=सुखय)+++ती॒दृशे॑ +++(कर्मणि)+++।  
क्षेत्र॑स्य पते॒ मधु॑मन्तम् +++(गोयूथ-)+++ऊ॒र्मिन् - धे॒नुर् इ॑व॒ पयो॑ अ॒स्मासु॑ धुक्ष्व - म॒धु॒श्-चुत॑ङ्, घृ॒तम् इ॑व॒ सुपू॑तम्।  
ऋ॒तस्य॑ न॒ᳶ पत॑यो मृडयन्तु+++(=सुखयन्तु)+++ । 
