
---
title: प्रपाठकः १
unicode_script: devanagari
---

## अनुवाकः १  एकाहेषु अग्निष्टोमविधिः
### परिचयः
+++(नानाफलक-विकृति)+++प्र॒जन॑न॒ञ् ज्योतिः॑+++(→अग्निष्टोमः)+++ ।  

______________
+++(कुतो ऽग्निष्टोमो ज्योतिः इति चेत्- )+++  
अ॒ग्निर् दे॒वता॑ना॒ञ् ज्योतिः॑ । वि॒राट् छन्द॑सा॒ञ् ज्योतिः॑ ।  
वि॒राड्+++(→१०)+++ +++(स्तोमगत)+++वा॒चो᳚ ऽग्नौ+++(→अग्निष्टोमाख्ये यज्ञायज्ञीये सामनि)+++ सन्ति॑ष्ठते ।
वि॒राज॑म् +++(संपद्यमानाम्)+++ अ॒भि +++(अग्निष्टोमोऽपि)+++ सम्प॑द्यते ।  
तस्मा॒त् तज्+++(→अग्निष्टोमः)+++ ज्योति॑र् उच्यते ।+++(४)+++  
+++(अग्निष्टोमस्य द्वादशस्तोत्रस्य नवतिशतं १९० = 9+60+15+68+17+21 स्तोत्रीया भवन्ति । ताश्च दशभिर्ह्रियमाणाः शुद्धं भागं प्रयच्छन्तीति विराट्-सम्पत्तिः, नैवम् उक्थ्यादीनां दशके सम्पूर्णे समाप्तिरिति ।)+++
______________

### स्तोमकलनम्
द्वौ +++(त्रिवृत्-पञ्चदशौ)+++ स्तोमौ᳚ प्रा॒त॒स् स॒व॒नव्ँ व॑हतो॒,  यथा᳚ प्रा॒णश् चा॑पा॒नश्च॑ ।  
+++(तत्र बहिष्पवमाने नव ३*३ स्तोत्रिया त्रिवृद्वहिष्पवमान इति । पञ्चदशान्याज्यानि; तत्र षष्टिः ६० स्तोत्रीयाः ।)+++  
______________

द्वौ +++(पञ्चदशसप्तदशौ)+++ माध्य॑न्दिन॒ꣳ॒ सव॑नं॒  +++(वहतः)+++  यथा॒ चख्षु॑श्च॒ श्रोत्र॑ञ्च ।  
+++( पञ्चदशो माध्यन्दिनः पवमान इति पञ्चदश १५ स्तोत्रीयाः । सप्तदशानि पृष्ठानि; तत्र अष्टषष्टिः ६८ स्तोत्रीयाः ।)+++  
______________
द्वौ +++(सप्तदशैकविंशौ)+++ तृ॑तीयसव॒नम् +++(वहतः)+++,  यथा॒ वाक् च॑ प्रति॒ष्ठा च ।  
+++(सप्तदशार्भवः पवमान इति सप्तदश १७ स्तोत्रीयाः । एकविंशमग्निष्टोमसामेति एकविंशतिः २१ स्तोत्रीयाः ।)+++  
+++(MT: "aitareya 30th brAhmaNa on the bringing of agni & soma regarding the recitation of the incantation to varuNa asura medhira; it clearly says there 12 mAsa-s+5 R^itu-s+3 loka-s all supported by the +1 Aditya (here ided with varuNa)=21")+++
______________

पुरु॑ष-सम्मितो॒+++(=तुल्यः)+++ वा ए॒ष य॒ज्ञो ऽस्थू॑रिः+++(=अनेकाश्वशकटम् →अग्निष्टोमः इति शाखान्तरादपि, यतः प्रतिसवनं द्वाभ्यां युज्यमानस् स्वकार्यं करोति)+++।

### फलस्मारणम्
यङ् काम॑ङ् का॒मय॑ते, तम् ए॒तेना॒ऽभ्य॑श्ञुते।
सर्व॒॒ ह्य् अस्थू॑रिणा ऽभ्यश्ञु॒ते ।

+++(अग्नेस्स्तोमो यज्ञायज्ञीयः, तदन्तः क्रतुरग्निष्टोमः।)+++  
अ॒ग्नि॒ष्टो॒मेन॒ वै प्र॒जाप॑ति प्र॒जा अ॑सृजत ।  
ता अ॒ग्नि॒ष्टो॒मेनै॒व पर्य॑गृह्णात्+++(=विधेयीकृतवान्)+++ ।

### अश्वतर-दक्षिणा-योग्यता
तासा॒म् परि॑गृहीतानाम् अश्वत॒रो+++(=अश्वायां गर्दभेनोत्पन्नः)+++ ऽत्य् अ॑प्रवत+++(←ज्युङ् प्रुङ् प्लुङ् गतौ)+++ । तस्या॑नु॒हाय॒+++(←ओहाङ् गतौ)+++ रेत॒ आद॑त्त ।  
तद् ग॑र्द॒भे न्य॑मा॒र्ट्। तस्मा᳚द्गर्द॒भो द्वि॒रेता +++(यतो गर्दभ्या बडबायाश्च जनयति)+++।+++(४)+++  
अथो॑ +++(अन्ये)+++ आहु॒र् वड॑बाया॒न्+++(=अश्व्यां)+++ न्य॑मा॒र्ड् इति । तस्मा॒द् वड॑बा द्वि॒रेता +++(यतो अश्वगर्दभाभ्यां जनयति)+++।  
अथो॑ +++(अन्ये)+++ आ॒हु॒र् ओष॑धीषु न्य॑मा॒र्डिति । तस्मा॒द् ओष॑ध॒यो ऽन॑भ्यक्ता+++(→अकृतमैथुना)+++ रेभन्ति+++(→प्रथन्ते)+++ ।  
अथो॑ आ॒हु॒ प्र॒जासु॑ न्य॑मा॒र्डिति । तस्मा᳚द् य॒मौ जा॑येते ।+++(४)+++  

तस्मा॑द् अश्वत॒रो न प्र जा॑यत । आत्त॑-रेता॒ हि तस्मा᳚द् ब॒र्हिष्य्+++(→यज्ञे दक्षिणादौ)+++ अन॑वकॢप्तः ।  
स॒र्व॒-वे॒दसे+++(=धनाय [यज्ञाय])+++ वा᳚, स॒हस्रे॑+++(→सहस्रदक्षिणाय)+++  वाऽव॑क्ल्प्तः। +++(प्राकृतीर्दक्षिणा)+++ अति॒ ह्य् अप्र॑+++(प्ल)+++वत +++(विकृतियागेषु तु भवति)+++। +++('हि च' इति निघातप्रतिषेधः ।)+++

य ए॒वव्ँ वि॒द्वान् +++(स)+++ अ॒ग्नि॒ष्टो॒मेन॒ यज॑ते+++(→यजेत)+++ ।

### प्राशस्त्यकथनम्
प्र॒जाप॑ति॒र् वा+++(वै)+++व ज्येष्ठः॑ । स ह्य् ए॑तेनाऽऽग्रे ऽय॑जत । +++(अतो ऽग्निष्ठोमो ज्येष्ठः।)+++

### स्तोमोत्पत्तिः
प्र॒जाप॑तिर् अकामयत । प्र जा॑ये॒येति।  
स मु॑ख॒तस् त्रि॒वृत॒न्+++(=नवस्तोत्रीयं स्तोमं)+++ निर् अ॑मिमीत ।  
तम् अ॒ग्निर् दे॒वताऽन्व॑सृज्यत, गाय॒त्री छन्दो॑, रथन्त॒रꣳ साम॑, ब्राह्म॒णो म॑नु॒ष्या॑णाम्, अ॒ज प॑शू॒नाम्। तस्मा॒त्ते मुख्याः॑। मुख॒तो ह्यसृ॑ज्य॒न्त ।
_____________
उर॑सो बा॒हुभ्या᳚म् पञ्चद॒शन् +++(स्तोत्रीयं)+++ निर् अ॑मिमीत ।  
तमिन्द्रो॑ दे॒वताऽन्व॑सृज्यत - त्रि॒ष्टुप् छन्दो॑, बृ॒हत् साम॑, राज॒न्यो॑ मनु॒ष्या॑णा॒म्, अवि॑ पशू॒नाम्। तस्मा॒त्ते वी॒र्या॑वन्तः। वी॒र्या᳚द् ध्य् असृ॑ज्यन्त।
_____________

मध्य॒तस् स॑प्तद॒शन् +++(स्तोत्रीयं)+++ निर् अ॑मिमीत ।  
तव्ँ विश्वे॑ दे॒वा दे॒वता॒ अन्व् अ॑सृज्यन्त, जग॑ती॒ छन्दो॑, वैरू॒पꣳ साम॒, वैश्यो॑ मनु॒ष्या॑णा॒ङ्, गाव॑ पशू॒नाम्।  
तस्मा॒त् त आ॒द्याः॑+++(=उपजीव्याः)+++। अन्न॒-धाना॒द् ध्य् असृ॑ज्यन्त।
_____________

तस्मा॒द् भूयाꣳ॑सो॒ +++(स्तोत्राणि)+++ ऽन्येभ्यः॑।  
भूयि॑ष्ठा॒ हि दे॒वता॒ अन्व् असृ॑ज्यन्त ।
_____________

प॒त्त+++(=पद्भ्यां)+++ ए॑क-वि॒ꣳ॒शन् निर् अ॑मिमीत ।  
तम॑नु॒ष्टुप्छन्दो॑ऽन्व॑सृज्यत, वै॒रा॒ज॒ꣳ साम॑, शू॒द्रो म॒नुष्या॑णाम्, अश्व॑ पशू॒नाम्।  
तस्मा॒त् तौ भू॑त-सङ्क्रा॒मिणौ᳚ अश्व॑श् च शू॒द्रश् च॑ ।  
तस्मा᳚च् छू॒द्रो य॒ज्ञे +++(दक्षिणात्वेन)+++ ऽन॑वकॢप्तः । +++(यतो)+++ न हि दे॒वता॒ अन्वसृ॑ज्यत । +++(अश्वस् तु याग-योग्य एव - सर्वदेवताधारत्वात्।)+++  
तस्मा॒त् पादा॒व् उप॑ जीवतः +++(शूद्राश्वौ)+++। प॒त्तो ह्यसृ॑ज्येताम् ।
_____________

+++(नवत्वान्वयात्)+++ प्रा॒णा वै त्रि॒वृत्+++(स्तोमानि)+++ ।  
+++(दिवसैः)+++ अ॒र्ध॒मा॒सा प॑ञ्च-द॒शः +++(स्तोत्रम्)+++ ।  
प्र॒जा-प॑तिस् सप्त-द॒शः +++(स्तोत्रम्)+++ त्रय॑ इ॒मे लो॒काः ।  
अ॒साव् आ॑दि॒त्य ए॑कवि॒ꣳ॒शः +++(स्तोमः)+++।
ए॒तस्मि॒न् +++(अग्निष्टोमे)+++ वा ए॒ते +++(प्राणादय आदित्यपर्यन्ताश्)+++ श्रि॒ता । ए॒तस्मि॒न् प्रति॑ष्ठिताः ।
य ए॒वव्ँ वेदै॒तस्मि॑न्न् ए॒व श्र॑यते ।  ए॒तस्मि॒न् प्रति॑ तिष्ठति ॥

## अनुवाकः २  त्रिवृदादिस्तोमविधिः
प्रा॒त॒स्-स॒व॒ने वै गा॑य॒त्रेण॒ छन्द॑सा त्रि॒वृते॒ स्तोमा॑य॒ ज्योति॒र् दध॑द् एति ।  
त्रि॒वृता᳚ ब्रह्मवर्च॒सेन॑ पञ्चद॒शाय॒ +++(स्तोमाय)+++ ज्योति॒र् दध॑द् एति ।  
पञ्चद॒शेनौज॑सा वी॒र्ये॑ण सप्तद॒शाय॒ +++(स्तोमाय)+++ ज्योति॒र्दध॑देति ।  
सप्तद॒शेन॑ प्राजाप॒त्येन॑ +++(सप्तदशेन)+++ प्र॒जन॑नेनैकवि॒ꣳ॒शाय॒ +++(स्तोमाय)+++ ज्योति॒र्दध॑देति ।  
स्तोम॑ ए॒व तथ् स्तोमा॑य॒ ज्योति॒र् दध॑दे॒ति ।  
अथो॒ स्तोम॑ ए॒व स्तोम॑म् अ॒भि प्र ण॑यति ।

### फलस्तुतिः
याव॑न्तो॒ वै स्तोमाः᳚,  ताव॑न्त॒ कामाः᳚ , ताव॑न्तो लो॒काः , ताव॑न्ति॒ ज्योतीꣳ॑षि +++(ब्रह्मवर्चसादीनि)+++ ।  
ए॒ताव॑त ए॒व स्तोमान्॑, ए॒ताव॑त॒ कामान्॑ , ए॒ताव॑तो लो॒कान् , ए॒ताव॑न्ति॒ ज्योती॒ꣳ॒ष्यव॑ रुन्द्धे+++(=लभते)+++ ।

## अनुवाकः ३ अतिरात्रविधिः
### अग्निष्टोमात्परमेव सर्वस्तोम अधिकारः
ब्र॒ह्म॒वा॒दिनो॑ वदन्ति -  
स त्वै य॑जेत, यो᳚ऽग्निष्टो॒मेन॒ +++(त्रिवृत्-पञ्चदश-सप्तदश-एकविशात्मकेन चतुष्टोमेन)+++ यज॑मानोऽथ॒ सर्व॑स्तोमेन॒ +++(चतुष्टोमादिक-सप्तविंश-त्रयस्त्रिंशात्मकेन)+++ यजे॒तेति॑ ।  

यस्य॑ त्रि॒वृत॑म् अन्त॒र्+++(रा)+++-यन्ति॑,  
प्रा॒णाꣳस् तस्या॒ऽन्तर्+++(रा)+++-य॑न्ति ।  
+++(न केवलं स्वर्ग एव,)+++ प्रा॒णेषु॒ मेऽप्य् अ॑स॒द् +++(भागित्वम्)+++  
इति॑ खलु॒ वै य॒ज्ञेन॒ यज॑मानो यजते ।

यस्य॑ पञ्चद॒शम् अ॑न्त॒र्+++(रा)+++-यन्ति॑,  
वी॒र्य॑न् तस्या॒न्तर्+++(रा)+++-य॑न्ति।  
वी॒र्ये॑ मेऽप्य् अ॑स॒द्  +++(भागित्वम्)+++  
इति॑ खलु॒ वै य॒ज्ञेन॒ यज॑मानो यजते ।

यस्य॑ सप्तद॒शम् अ॑न्त॒र्+++(रा)+++-यन्ति॑,
प्र॒जान् तस्या॒न्तर्+++(रा)+++-य॑न्ति।  
प्र॒जाया॒म् मेऽप्य् अ॑स॒द्  +++(भागित्वम्)+++  
इति॒ खलु॒ वै य॒ज्ञेन॒ यज॑मानो यजते।

यस्यै॑कवि॒ꣳ॒शम् अ॑न्त॒र्+++(रा)+++-यन्ति॑  
प्रति॒ष्ठान् तस्या॒न्तर्+++(रा)+++-य॑न्ति।  
प्रति॒ष्ठाया॒म् मे ऽप्य् अ॑स॒द्  +++(भागित्वम्)+++  
इति॒ खलु॒ वै य॒ज्ञेन॒ यज॑मानो यजते।

______________________
+++(त्रिणवत्रयस्त्रिंशयोः चतुष्टोमेऽस्मिन् कः प्रसंगः? सत्यम्, एतयोरप्यन्तरयदोषश्रवणात् एतावप्यग्निष्टोमे ऋद्ध्या संपाद्याविति भावः । तत्कथमेतौ संपादितौ स्यातामिति? आज्यानि चत्वारि पञ्चदशान्नानि संभूय षष्टिस्स्तोत्रिया भवन्ति। ताश्च द्वौ त्रिंशद्वर्गौ तत्रैकस्मात्तिस्र उद्ध्रियन्ते एताश्चेतरत्र दीयन्ते ।)+++  

यस्य॑ त्रि॒ण॒वम् +++(सप्तविंशस्तोत्रियम्)+++ अ॑न्त॒र्+++(रा)+++-यन्ति॑,  
+++(नक्षत्रसंख्यान्वयेन संवत्सरात्मकत्वात्त्रिणवस्य)+++  
ऋ॒तूꣳश्च॒॑ तस्य॑, न॒ख्ष॒त्रिया᳚ञ् च॒  वि॒राज॑म् अ॒न्तर्+++(रा)+++-य॑न्ति।  
ऋ॒तुषु॒ मे +++(भागित्वम्)+++ ऽप्य् अ॑सन् नख्ष॒त्रिया॑याञ् च +++(त्र्यक्षरोण-त्रिपाद-)+++वि॒राजीति॑ ,[9]
खलु॒ वै य॒ज्ञेन॒ यज॑मानो यजते।

यस्य॑ त्रयस्त्रि॒ꣳ॒शम् अ॑न्त॒र्+++(रा)+++-यन्ति॑  
+++(त्रयस्त्रिंशत्वात्)+++ दे॒वता॒स् तस्या॒न्तर्+++(रा)+++-य॑न्ति ।
दे॒वता॑सु॒ मेऽप्य॑स॒द् +++(भागित्वम्)+++  
इति॑ खलु॒ वै य॒ज्ञेन॒ यज॑मानो यजते

### अतिरात्रविधानम्
+++('अतिरात्रः परमो यज्ञक्रतूनाम्')+++  
यो वै स्तोमा॑नाम् अव॒मम्+++(=आदिमम्)+++ +++(अतिरात्रे)+++ प॑र॒मता॒ङ् गच्छ॑न्त॒व्ँ वेद॑,  प॒र॒मता॑मे॒व  ग॑च्छति ।  
+++(प्रकृतियागे)+++ त्रि॒वृद् वै स्तोमा॑नाम् अव॒मः। +++(अतिरात्रे तु)+++ त्रि॒वृत् प॑र॒मः। य ए॒वव्ँ वेद॑, पर॒मता॑म् ए॒व ग॑च्छति ॥+++(४)+++

## अनुवाकः ४ अहीनेषु द्विरात्रविधिः
अङ्गि॑रसो॒ वै स॒त्त्रम् आ॑सत+++(→उपवेशने)+++। ते सु॑व॒र्गल्ँ लो॒कम् आ॑यन् ।
तेषाꣳ॑ +++(जनद्वयम्)+++ ह॒विष्माꣳ॑श् च हवि॒ष्कृच् चा॑हीयेता॒म् ।
ताव् अ॑कामयेताम् - सुव॒र्गल्ँ लो॒कम् इ॑या॒वेति। ताव् ए॒तन् +++(आङ्गिरसम्)+++ द्वि॑रा॒त्रम् अ॑पश्यता॒म् ।  
+++(चत्वारो द्विरात्राः व्युष्टिद्विरात्रा-ऽऽङ्गिरस-कपिवन-चैत्ररथ-नामानः । )+++  

तम् आह॑रता॒म्+++(→आरभेताम्)+++। तेना॑यजेता॒म्। ततो॒ वै तौ सु॑व॒र्गल्ँ लो॒कमै॑ताम्।  
य ए॒वव्ँ वि॒द्वान् द्वि॑रा॒त्रेण॒ यज॑ते, सुव॒र्गम् ए॒व लो॒कम् ए॑ति।  
तावैता॒म् पूर्वे॒णाऽह्नाऽग॑च्छता॒म् उत्त॑रेण।  

अ॒भि॒प्ल॒व +++(षडहस्याद्यमहः)+++ पूर्व॒म् अह॑र् भवति॒, गति॒र् +++(अष्टमोतिरात्रविशेषः)+++ उत्त॑रम् ।  

+++(त्रिवृदादि-स्तोम-चतुष्टयवान्)+++ ज्योति॑ष्टोमो ऽग्निष्टो॒म+++(→अग्निष्टोमसामान्तं)+++ पूर्व॒म् अह॑र् भवति। तेज॒स् तेनाव॑ रुन्धे+++(=लभते)+++।  
सर्व॑स्तोमो ऽतिरा॒त्र उत्त॑रम्, सर्व॒स्याऽऽप्त्यै॒ सर्व॒स्याव॑रुध्यै ।  

गाय॒त्रम् पूर्वे ऽह॒न्थ् साम॑ भवति। तेजो॒ वै गा॑य॒त्री। गा॑य॒त्री ब्र॑ह्मवर्च॒सम्। तेज॑ ए॒व ब्र॑ह्मवर्च॒सम् अत्मन् ध॑त्ते।

त्रैष्टु॑भ॒म् उत्त॑रे। ओजो॒ वै वी॒र्य॑म्। त्रि॒ष्टुग्+++(भ्)+++ ओज॑ ए॒व। वी॒र्य॑म् आ॒त्मन् ध॑त्ते।

रथन्त॒रम्पूर्व᳚ अह॒न्थ्साम॑ भवति ।  
इ॒यव्ँ वै र॑थन्त॒रम्। अ॒स्याम् ए॒व प्रति॑ तिष्ठति।

बृ॒हदुत्त॑रे। असौ वै बृ॒हद्। अ॒मुष्या॑म् ए॒व प्रति॑ तिष्ठति।

तद् आ॑हु॒- क्व॑ जग॑ती चानु॒ष्टुप् चेति॑ ।  
वैखान॒सम् पूर्वे ऽह॒न्थ् साम॑ भवति ।  
+++(बार्हतं साम वैखानसं भवति। बृहती-चतुर्-अभ्यासात् षट्-त्रिंशद्-अक्षरा ३६ = ९*४ । तत्र १२x३ जगत्यो भवन्ति ।)+++
तेन॒ जग॑त्यै॒ नैति॑ +++(हानिम्)+++ ।  
षोड॒श्य् उत्त॑रे॒ +++(यत्र द्वे चानुष्टुभौ)+++। तेना॑नु॒ष्टुभः॑ +++(नैति हानिम्)+++ ।

### कालसूचना
अथा॑हु॒र्- यथ् स॑मा॒ने᳚ ऽर्धमा॒से स्याता॑म् +++(द्वे अप्यहनी)+++,
अ॒न्य॒त॒रस्याह्नो॑ वी॒र्य॑म् अनु॑ पद्येत+++(=प्रसज्येत)+++ +++(- एकम् एवाहस् स्यादिति यावत्)+++।  
इत्य् अ॑मावा॒स्या॑या॒म् पूर्व॒म् अह॑र् भवति, उत्त॑रस्मि॒न्न् उत्त॑रम् ।  
नानै॒व् आर्ध॑मा॒सयो᳚र् भवतः। नाना॑वीर्ये भवतः ।

ह॒विष्म॑न्-निधन॒म्+++(=स्तोमः)+++ पूर्व॒म् अह॑र् भवति।  
हवि॒ष्-कृन्-नि॑धन॒म् उत्त॑र॒म् +++(अहः स्वस्य)+++ प्रति॑ष्ठित्यै +++(द्रष्टृभ्यां संबन्धेन?)+++ ॥ [13] ]

## अनुवाकः ५ त्रिरात्रविधिः
+++(=गर्गत्रिरात्रः अश्वमेधः वैदत्रिरात्रः छन्दोमनपवमानः पराक इति पञ्च त्रिरात्राः । तत्र प्रथमं गर्गत्रिरात्र आरभ्यते)+++  

### सृष्टिकथा
आपो॒ वा इ॒दम् अग्रे॑ सलि॒लम् आ॑सी॒त् ।  
तस्मि॑न् प्र॒जाप॑तिर् वा॒युर् भू॒त्वा ऽच॑रत्।  
स इ॒माम् +++(पृथिवीं)+++ अ॑पश्यत्।
ताव्ँ व॑रा॒हो भू॒त्वा ऽह॑रत् ।  
ताव्ँ वि॒श्वक॑र्मा भू॒त्वा व्य॑मार्ट्+++(=विस्तारितवान्)+++ ।  
सा ऽप्र॑थत+++(=विस्तीर्णाऽभवत्)+++। सा पृ॑थि॒व्य् अ॑भवत्। तत्पृ॑थि॒व्यै पृ॑थिवि॒त्वम् ।

तस्या॑म् अश्राम्यत् प्र॒जाप॑तिः ।  
स दे॒वान् अ॑सृजत, वसू᳚न् रु॒द्रान् आ॑दि॒त्यान् ।  
ते दे॒वा प्र॒जाप॑तिम् अब्रुवन्- प्र जा॑यामहा॒ इति [14] ।  
सो᳚ऽब्रवीत्- यथा॒हय्ँ यु॒ष्माꣳस् तप॒सासृ॑ख्षि, ए॒वन् तप॑सि प्र॒जन॑नम् इच्छध्व॒म् इति॑ ।

#### गोसृष्टिः
तेभ्यो॒ +++(औपासनाख्यम्)+++ ऽग्निम् +++(तप)+++आ॒यत॑न॒म् प्राय॑च्छद्-
"एतेना॒यत॑नेन श्राम्यत" इति।  
ते᳚ऽग्निना॒ ऽऽयत॑नेना ऽश्राम्य॒न्।  
ते स॑व्ँवथ्स॒र एका॒ङ् गाम् अ॑सृजन्त ।  

ताव्ँ वसु॑भ्य प्राय॑च्छन्न्-  
ए॒ताꣳ र॑ख्षध्व॒म् इति॑ ।  
ताव्ँ वस॑वो अ॑रख्षन्त।  
सा वसु॑भ्य प्राजा॑यत -  
त्रीणि॑ च श॒तानि॒ त्रय॑स्त्रिꣳशत॒ञ् च +++(३३३)+++।

ताव्ँ रु॒द्रेभ्य॑ प्राय॑च्छन्न् -  
ए॒ताꣳ र॑ख्षध्व॒म् इति॑ ।  
तां रु॒द्रा अ॑रख्षन्त।  
सा रु॒द्रेभ्य॑ प्राजा॑यत -  
त्रीणि॑ च श॒तानि॒ त्रय॑स्त्रिꣳशत॒ञ् च +++(३३३)+++।

ताव्ँ आदि॒त्येभ्य॒ प्राय॑च्छन्न् -  
ए॒ताꣳ र॑ख्षध्व॒म् इति॑ ।  
ताम् आ॑दि॒त्या अ॑रख्षन्त।  
सा ऽऽदि॒त्येभ्य॒ प्राजा॑यत -  
त्रीणि॑ च श॒तानि॒ त्रय॑स्त्रिꣳशत॒ञ् च +++(३३३)+++।

+++(एवं वसुरुद्रादित्यानां संभूय एकोनसहस्रं गावोऽभवन् ।)+++  
अथ॒ सैव स॑हस्रत॒म्य् अ॑भवत् ।

### त्रिरात्रयाग-कलनम्
ते दे॒वा प्र॒जाप॑तिम् अब्रुवन् - स॒हस्रे॑ण नो याज॒येति।  

सो᳚ ऽग्निष्टो॒मेन॒ वसू॑न् अयाजयत्। त इ॒मल्ँ लो॒कम् अ॑जयन् ।  
तच् +++(३३३-गोधनं)+++ चा॑ददुः +++(दक्षिणाम्)+++।  

स उ॒क्थ्ये॑न रु॒द्रान् अ॑याजयत् । ते᳚ऽन्तरि॑ख्षम् अजयन्। तच् +++(३३३-गोधनं)+++ चा॑ददुः।

सो॑ ऽतिरा॒त्रेणा॑ऽऽदि॒त्यान् अ॑याजयत्। ते॑ऽमुल्ँ लो॒कम् अ॑जय॒न्। तच् +++(३३३-गोधनं)+++ चा॑ददुः।

#### मध्यमदिनविशेषः
तद् अ॒न्तरि॑ख्षम् व्यवै᳚र्यत+++(→विशीर्णम् अधो ऽपतत्)+++।
तस्मा᳚द् रु॒द्रा घातु॑काः। अनायत॒ना हि तस्मा॑द् आहुः।  

शिथि॒लव्ँ वै म॑ध्य॒मम् अह॑स् त्रिरा॒त्रस्य॒, +++(यतो)+++ वि हि तद् अ॒वैर्यत+++(→विशीर्णमभवत् फलस्य विशीर्णत्वात्)+++ ।  
+++(अतस्)+++ त्रैष्टु॑भम् मध्य॒मस्याऽह्न॒ +++(होतृकृतहवनम्)+++ आज्य॑म् भवति ।

स॒य्ँयाना॑नि सू॒क्तानि॑ शꣳसति +++(तेषां महत्त्वात्)+++।
षोड॒शिनꣳ॑ +++(शस्त्रं)+++ शꣳस॒त्य् अह्नः॑, धृत्या॒ अशि॑थिलम्-भावाय।

#### उपसंहारः
तस्मा᳚त् त्रिरा॒त्रस्या᳚ग्निष्टो॒म ए॒व प्र॑थ॒म-मह॑स् स्यात्, अथो॒क्थ्यो ऽथा॑तिरा॒त्रः, ए॒षाल्ँ लो॒काना॒व्ँ विधृ॑॑त्यै ।  
त्रीणि॑त्रीणि श॒तान्य् अ॑नूचीना॒हम्+++(=??)+++ अव्य॑वच्छिन्नानि ददाति, ए॒षाल्ँ लो॒काना॒मनु॒ सन्त॑त्यै।  
द॒शत॒न्+++(=दशवर्तम्)+++ न विच्छि॑न्द्याद्, वि॒राज॒न् नेद् वि॑च्छि॒नदा॒नीति॑  । +++(नाम दशभ्यो न्यूनं न दद्यात्।)+++

अथ॒ या स॑हस्रत॒म्यासी॒त् +++(गौः)+++, तस्या॒म् इन्द्र॑श् च॒ विष्णु॑श् च॒ व्याय॑च्छेताम् +++("ममेयम्" इति)+++।  
स इन्द्रो॑ऽमन्यत- "अ॒नया॒ वा इ॒दव्ँ विष्णु॑स् स॒हस्र॑व्ँ वर्ख्ष्यत+++(=वर्जयेत्→ वशीकरोति)+++" इति॒। तस्या॑म् +++(भागौ)+++ अकल्पेता॒म् ।  
द्विभा॑ग॒+++(य्)+++ इन्द्रः॑, तृती॑ये॒  विष्णुः॑ +++(व्यवस्थितः)+++।  
तद्वा ए॒षा ऽभ्यनू᳚च्यते, "उ॒भा जि॑ग्यथु॒र्" इति॑ +++(ऋक्)+++।  
ताव्ँ वा ए॒ताम् अ॑च्छावा॒क ए॒व शꣳ॑सति ।  

### सहस्रतमीविचारः
अथ॒ या स॑हस्रत॒मी सा होत्रे॒ देयेति॒ होता॑र॒व्ँ वा अ॒भ्यति॑रिच्यते।
यद् अ॑ति॒रिच्य॑ते होता, ऽना᳚प्तस्यापयि॒ता ।

अथा॑हुर् उन्ने॒त्रे देयेति॑।  
अति॑रिक्ता॒ वा ए॒षा स॒हस्र॒स्याति॑रिक्त उन्ने॒तर्त्विजा᳚म्।

अथा॑हु॒स् - सर्वे᳚भ्यस् सद॒स्ये᳚भ्यो॒ देयेति॑ ।

अथा॑हुर् - उदा॒कृत्या॒+++(=उत्सर्जनार्हा)+++ सा +++(स्वामिरहिता स्वतन्त्रा)+++ वश॑ञ् चरे॒द् इति॑ ।

अथा॑हुर् - ब्र॒ह्मणे॑ चा॒ग्नीधे॑ च॒ देयेति॑ [19],
द्विभा॑गम्ब्र॒ह्मणे॒ तृती॑यम॒ग्नीधे᳚,  
+++(यत)+++ ऐ॒न्द्रो वै ब्र॒ह्मा,  वै॒ष्ण॒वो᳚ऽग्नीत्,
यथै॒व ताव् अक॑ल्पेता॒मिति॑ ।

अथा॑हु॒र्- या क॑ल्या॒णी ब॑हुरू॒पा सा देयेेति॑,  
अथा॑हु॒र्- या द्वि॑रू॒पोभ॒यत॑-एनी॒+++(=शुक्ला)+++ सा देयेति॑,  
+++(अन्यासां गवाम्)+++ स॒हस्र॑स्य॒ परि॑गृहीत्यै ।

### फलम्
तद्वा ए॒तथ् +++(कर्म)+++ स॒हस्र॒स्याऽय॑नम्+++(→लाभहेतुः)+++।  
स॒हस्र॑ स्तो॒त्रीयाः᳚ +++(नवत्यधिकशतमग्निष्टोमस्य, त्रिपञ्चाशदधिकं शतद्वयमुक्थ्यस्य, द्विचत्वारिंशदधिकानि चत्वारि शतान्यतिरात्रस्य, शेषं वैकृतं पञ्चदशाधिकं शतं च द्विरात्रे दर्शितम् ।)+++,  
स॒हस्र॒न् दख्षि॑णाः,  
स॒हस्र॑-सम्मितस् सुव॒र्गो लो॒कः, सु॑व॒र्गस्य॑ लो॒कस्या॒भिजि॑त्यै ॥ [20]

## अनुवाकः ६ त्रिरात्राङ्गहोमादिविधिश्च

### सहस्रतमीस्तुतिः
सोमो॒ वै +++(गवां)+++ स॒हस्र॑म् अविन्दत् ।  
तम् इन्द्रो ऽन्व॑विन्दत् ।  
तौ +++(निकामयमानः)+++ य॒मो न्याग॑च्छत् ।  
ताव् अ॑ब्रवी॒द् - "अस्तु॒ मेऽत्रापी"ति॑ ।  
अस्तु॒ ही३ इत्य॑ब्रूताम् । +++('प्रतिश्रवणे च' इति प्लुतः, अभिपूजिते वा ।)+++  
स य॒म +++(गोसमूहात्)+++ एक॑स्याव्ँ +++(सहस्रतम्यां)+++ वी॒र्य॑म् पर्य॑पश्यद् - इ॒यव्ँ वा अ॒स्य स॒हस्र॑स्य वी॒र्य॑म् बिभ॒र्तीति॑ ।  
ताव् अ॑ब्रवीद् - इ॒यम् ममास्त्व्, ए॒तद् यु॒वयो॒र् इति॑ ।  
ताव् अ॑ब्रूता॒ꣳ॒ - +++(वयं)+++ सर्वे॒ वा ए॒तद् ए॒तस्या᳚व्ँ वी॒र्य᳚म् [21] परि॑ पश्या॒मो, +++(अतो)+++ ऽꣳश॒म् आह॑रामहा॒ इति॒। तस्या॒म् अꣳश॒म् आह॑रन्त।

### सोमक्रय-गो-निर्देशः
ताम् अ॒फ्सु प्रावे॑शय॒न्थ् - सोमा॑यो॒देहीति॑ ।  
सा रोहि॑णी पिङ्ग॒लैक॑हायनी+++(=एकवर्षा)+++ +++(तदनुगुण)+++रू॒पङ् कृ॒त्वा त्रय॑स्त्रिꣳशता च त्रि॒भिश्च॑ श॒तैस् स॒होदैत्।  
तस्मा॒द् रोहि॑ण्या पिङ्ग॒लयैक॑हायन्या॒ सोम॑ङ्क्रीणीयाद् ।  
य ए॒वव्ँ वि॒द्वान् रोहि॑ण्या पिङ्ग॒लयैक॑हायन्या॒ सोम॑ङ्क्री॒णाति, त्रय॑स्त्रिꣳशता चै॒वास्य॑ त्रि॒भिश्च॑ [22] श॒तैस् सोम॑ क्री॒तो भ॑वति॒। सुक्री॑तेन यजते ।  

### इन्द्रयागे गो-निर्देशः
ताम् अ॒फ्सु प्रावे॑शय॒न्न्- इन्द्रा॑यो॒देहीति॑ ।  
सा रोहि॑णी लख्ष्म॒णा+++(=लक्ष्मवती)+++ प॑ष्ठौ॒ही+++(=चतुर्वर्षा)+++ वार्त्र॑घ्नी+++(→द्विरूपेत्येके, इन्द्ररूपधारिणीत्यन्ये)+++ +++(तदनुगुण)+++रू॒पङ् कृ॒त्वा, त्रय॑स्त्रिꣳशता च त्रि॒भिश्च॑ श॒तैस्स॒होदैत् ।  
तस्मा॒द् रोहि॑णील्ँ लख्ष्म॒णाम् प॑ष्ठौ॒हीव्ँ वार्त्र॑घ्नीन् दध्याद् ।
य ए॒वव्ँ वि॒द्वान् रोहि॑णील्ँ लख्ष्म॒णाम् प॑ष्ठौ॒हीव्ँ वार्त्र॑घ्नी॒न् ददा॑ति,  
त्रय॑स्त्रिꣳशच्चै॒वास्य॒ त्रीणि॑ च श॒तानि॑ सा द॒त्ता  भ॑वति ।[23]  
+++(उक्तमाचार्येण - 'सङ्ग्रामं जित्वा राजन्ये एतां दद्यात्' इति ।)+++

### अनुस्तरण-गो-निर्देशः
ताम् अ॒फ्सु प्रावे॑शयन्‌ - य॒मयो॒देहीति॑ ।
सा जर॑ती मू॒र्खा+++(=रोषणशीला)+++ त॑ज्जघ॒न्या+++(→जघन्यतमरूपा, दुश्शीलेत्यन्ये)+++ +++(तदनुगुण)+++रू॒पङ् कृ॒त्वा त्रय॑स्त्रिꣳशता च त्रि॒भिश् च॑ श॒तैस् स॒होदैत् ।  
तस्मा॒ज् जर॑तीम् मू॒र्खान् त॑ज्जघ॒न्याम् +++(मृताय हन्यमाना, शवस्योपर्य्)+++ अ॑नु॒स्तर॑णीङ् कुर्वीत।  
य ए॒वव्ँ वि॒द्वाञ् जर॑तीम् मू॒र्खान् त॑ज्जघ॒न्याम् अ॑नु॒स्तर॑णीङ् कुरु॒ते ,
त्रय॑स्त्रिꣳशच् चै॒वास्य॒ त्रीणि॑ च श॒तानि॑ सा ऽमुष्मि॑ल्ँ लो॒के +++(भोगाय)+++ भ॑वति ।

### वरप्राधान्यम्
+++(एवं दर्शितरूपत्रया)+++ वाग् ए॒व स॑हस्रत॒मी, तस्मा᳚द् वरो॒ देयः॑ ।  
सा हि वरः॑। +++(तद्दानेन)+++ +++(गो)+++स॒हस्र॑म् अस्य॒ सा द॒त्ता भ॑वति ।  
तस्मा॒द् वरो॒ न प्र॑तिगृह्यः॑ । सा हि वर॑स् स॒हस्र॑म् अस्य॒ प्रति॑गृहीतम् भवति।

### वरदानप्रक्रिया
"इ॒यव्ँ वर॒" इति॑ +++(प्रतिग्राहयिता)+++ ब्रू॒याद् ।  
अथा॒न्याम् +++(अन्यो)+++ ब्रू॑याद् - "इ॒यम् ममे"ति॑ ।  
तथा᳚स्य॒ तथ् स॒हस्र॒म् अप्र॑तिगृहीतम् भवति ।

### सहस्रतमीलक्षणम्
+++(सहस्रतमी)+++ उ॒भ॒य॒त॒-ए॒नी+++(=शुक्ला)+++ स्या᳚त् । तद् आ॑हुर् +++(अन्ये)+++ - अन्यत-ए॒नी+++(=शुक्ला)+++ स्या᳚त् , +++(तस्यास्सहस्रेण तुल्यत्वात्)+++ स॒हस्र॑म् प॒रस्ता॒द् +++(पार्श्वे)+++ एत॒म् +++(शुक्लम्)+++ इति॑ ।

+++(पक्षान्तरमाह -)+++ यैव वरः॑ क॒ल्या॒णी रू॒प-स॑मृद्धा॒ सा स्या᳚त् ।  
सा हि वर॒स् समृ॑द्ध्यै +++(दातुः)+++ ।

### आघ्रापणम्
ताम् उत्त॑रे॒णाग्नी᳚ध्रम् पर्या॒णीया॑हव॒नीय॒स्यान्ते᳚ द्रोणकल॒शम् अव॑ घ्रापयेद् -  
+++(सप्तपदा शक्वरी सर्वे च पादा अष्टाक्षराः ।)+++  
"आ जि॑घ्र क॒लश॑म् मह्य्  
उ॒रुधा॑रा॒ पय॑स्व॒त्या।  
त्वा विश॒न्त्व् इन्द॑वस्+++(=सोमरसाः)+++  
समु॒द्रम् इ॑व॒ सिन्ध॑वः ।  
सा +++(सहस्रतमी)+++ मा॑ स॒हस्र॒ आ भ॑ज ।  
प्र॒जया॑॑ प॒शुभि॑स् स॒ह  
पुन॒र् मा वि॑शताद् र॒यिर्"  
इति॑ ।

प्र॒जयै॒वैन॑म् प॒शुभी॑ र॒य्या सम॑र्धयति । (26)  
प्र॒जावा᳚न् पशु॒मान् र॑यि॒मान् भ॑वति॒ य ए॒वव्ँ वेद॑ ।

### होमः
तया॑ स॒हाग्नी᳚ध्रम् प॒रेत्य॑ पु॒रस्ता᳚त् प्र॒तीच्या॒न् तिष्ठ॑न्त्याञ् जुहुयाद्-  
"उ॒भा +++(इन्द्रविष्णू)+++ जि॑ग्यथुर्+++(=जयथः)+++ , न परा॑ जयेथे॒ ,  
न परा॑ जिग्ये कत॒रश् च॒नैनोः᳚ ।  
+++(त्वम्)+++ इन्द्र॑श् च +++(हे)+++ विष्णो॒ यद् +++(अस्मिन् गवि)+++ अप॑स्पृधेथान्,  
त्रे॒धा स॒हस्र॒व्ँ +++(गावं)+++ वि तदै॑रयेथा॒म्+++(=विभक्तवन्तौ)+++" इति॑ ।  

+++(ननु)+++ त्रेधा-विभ॒क्तव्ँ वै त्रि॑रा॒त्रे स॒हस्र᳚म् +++(गौः - "ब्र॒ह्मणे॑ चा॒ग्नीधे॑ च॒ देयेति॑" पक्षे)+++ ।
साह॒स्रीम् ए॒वैना᳚ङ् करोति +++(अनेन कर्मणा)+++ ।  
स॒हस्र॑स्यै॒वैना॒म् मात्रा᳚ङ् करोति ।(27)

+++(यान्यश्वमेधे प्रसिद्धानि 'अञ्जन्नेताय' इत्यादीनि)+++ रू॒पाणि॑ +++(यथार्थमूहित्वा)+++ जुहोति । रू॒पैरे॒वैना॒ꣳ॒ सम॑र्धयति ।

तस्या॑ उपो॒त्थाय॒ कर्ण॒मा ज॑पेत् -  
+++('आमन्त्रितं पूर्वमविद्यमानवत्' इत्यविद्यमानत्वान्निघाताभावः)+++  
इडे॒ रन्ते+++(=रतिहेतो)+++ ऽदि॑ते॒+++(=अखण्डिते)+++ सर॑स्वति॒  
प्रिये॒ प्रेय॑सि॒+++(=प्रियतरे)+++ महि॒ विश्रु॑त्य् ,  
ए॒तानि॑ ते अघ्निये॒ नामा॑नि ,  
सु॒कृत॑म् मा दे॒वेषु॑ ब्रूताद् +++(भवती)+++  
इति॑ ।

दे॒वेभ्य॑ ए॒वैन॒म् आ वे॑दय॒ति । अन्व् ए॑नन् +++(सुकर्माणं)+++ दे॒वा बु॑ध्यन्ते ॥ [28]

## अनुवाकः ७ तदङ्ग-सहस्रतमी-दानम्
### अभिमन्त्रणम्
स॒ह॒स्र॒त॒म्या॑ वै यज॑मानस् सुव॒र्गल्ँ लो॒कम् ए॑ति ,
सैनꣳ॑ सुव॒र्गल्ँ लो॒कङ् ग॑मयति ।
+++(उदीचीं नीयमानाम् अनुमन्त्रयते-)+++ "सा मा॑ सुव॒र्गल्ँ लो॒कङ् ग॑म॒ये"त्य् आ॑ह , सुव॒र्गमे॒वैन॑ल्ँलो॒कङ्ग॑मयति ।  

"सा मा॒ सर्वा॒न् +++(इन्द्रादीनां)+++ पुण्या᳚ल्ँ लो॒कान् ग॑मये"त्य् आ॑ह॒ , सर्वा॑न् ए॒वैन॒म् पुण्या᳚ल् लोँ॒कान् ग॑मयति ।

"सा मा॒ +++(लोकेऽस्मिन्)+++ प्र॒ति॒ष्ठाङ् ग॑मय ।  
प्र॒जया॑ प॒शुभि॑स् स॒ह पुन॒र् मा वि॑शताद् र॒यिर्" इति॑ ,
प्र॒जयै॒वैन॑म् प॒शुभी॑ र॒य्याम् प्रति॑ ष्ठापयति ।  
प्र॒जावा᳚न् पशु॒मान् र॑यि॒मान्भ॑वति, य ए॒वव्ँवेद॑ ।

### दानम्
ताम॒ग्नीधे॑ वा , ब्र॒ह्मणे॑ वा , होत्रे॑ वोद्गा॒त्रे वा᳚ध्व॒र्यवे॑ वा दद्यात् ।  
स॒हस्र॑म् अस्य॒ सा द॒त्ता भ॑वति ।

### प्रतिग्रहणम्
स॒हस्र॑म् अस्य॒ प्रति॑गृहीतम् भवति॒ ,
यस् ताम् अवि॑द्वान् प्र॒ति॒गृ॒ह्णाति॑ ।[30]
+++(तस्मादेवं विदित्वा)+++ ताम् प्रति॑ गृह्णीयात् -  
"एका॑सि॒ न स॒हस्र᳚म् । एका᳚न्त्वा भू॒ताम्प्रति॑ गृह्णामि॒ , न स॒हस्र᳚म् ।  
एका॑ मा भू॒ताऽऽवि॑श॒ , मा स॒हस्र᳚म्" इति॑ ।  
एका॑म् ए॒वैना᳚म् भू॒ताम् प्रति॑ गृह्णाति , न स॒हस्र॒य्ँ य ए॒वव्ँ वेद॑ ।

"स्यो॒नासि॑ सु॒षदा॑ सु॒शेवा᳚+++(=सुफला)+++।  
स्यो॒ना मा वि॑श, सु॒षदा॒ मा वि॑श , सु॒शेवा॒ मा वि॑श" +इत्या॑ह।[31]  
स्यो॒नैवैनꣳ॑ सु॒षदा॑ सु॒शेवा॑ भू॒ताऽऽवि॑शति, नैनꣳ॑ हिनस्ति ।

### उत्सर्गदिक्
ब्रह्मवा॒दिनो॑ वदन्ति - "स॒हस्र॑ꣳ सहस्रत॒म्य् अन्वे॒ती३, +++(उत)+++ स॑हस्रत॒मीꣳ स॒हस्रा३म्?" इति॑ ।
+++('विचार्यमाणानाम्' इति प्लुतः ।)+++  
यत्+++(=यदि)+++ प्राची॑म् उथ्सृ॒जेत् , स॒हस्रꣳ॑ सहस्रत॒म्य् अन्वि॑यात् । स॒हस्र॑म् अप्रज्ञा॒त्रꣳ+++(=प्रज्ञानरहितं)+++ सु॑व॒र्गल्ँ लो॒कन् न प्र जा॑नीयात् ।  
प्र॒तीची॒म् उथ्सृ॑जति । ताꣳ स॒हस्र॒मनु॑ प॒र्याव॑र्तते । सा प्र॑जान॒ती सु॑व॒र्गल्ँ लो॒कम् ए॑ति ।

यज॑मानम् अ॒भ्य् उथ्सृ॑जति ,
ख्षि॒प्रे +++(काले)+++ स॒हस्र॒म् प्र जा॑यते ।

उ॒त्त॒मा नी॒यते᳚ , +++(पश्चात् सर्वास्ता नीयन्ते,)+++ प्रथ॒मा दे॒वान् ग॑च्छति +++(यजमानमपि गृहीत्वा)+++ ॥ [32]

## अनुवाकः ८ चतूरात्रस्य आत्रेयस्य विधिः
### फलकीर्तनम्
अत्रि॑र् अददा॒द् और्वा॑य +++(स्वीयाम्)+++ प्र॒जाम् पु॒त्रका॑माय ।
स +++(अत्रिः प्रजया)+++ रि॑रिचा॒नो॑+++(=रिच्यमानः)+++ ऽमन्यत , "निर्वी᳚र्यश् शिथि॒लो या॒तया॑मा" ।  
स ए॒तञ् च॑तूरा॒त्रम् अ॑पश्यत् । तमाह॑र॒त् । तेना॑यजत ।  
ततो॒ वै तस्य॑ च॒त्वारो॑ वी॒रा आऽजा॑यन्त॒ , सुहो॑ता॒ सू᳚द्गाता॒ स्व॑ध्वर्यु॒स् सुस॑भेयः ।  
+++(सुहो॑ता॒ इत्यादौ तत्पुर्षेष्व् अव्ययपूर्वपदप्रकृतिस्वरः। स्व॑ध्वर्यु॒र् इत्यत्र `उदात्तस्वरितयोर्यणः` इति स्वरितः।)+++  
य ए॒वव्ँ वि॒द्वाꣳश् च॑तूरा॒त्रेण॒ यज॑त॒ , आस्य॑ च॒त्वारो॑ वी॒रा जा॑यन्ते॒ , सुहो॑ता॒ सू᳚द्गाता॒ स्व॑ध्वर्यु॒स् सुस॑भेयः ।  

ये +++(पवमानाबहिष्पवमानादयो)+++ च॑तुर्वि॒ꣳ॒शा पव॑माना - ब्रह्मवर्च॒सन् तत् +++(गायत्रसामान्यात् - चतुर्विंशत्यक्षरा गायत्री)+++ ।  
य उ॒द्यन्त॒स् स्तोमा॒श् +++(उत्तरोत्तरमहीयांसः यथा - त्रिवृत्प्रथममहः, पञ्चदशो द्वितीयः, सप्तदशस्तृतीयः, एकविंशश्चतुर्थ इति)+++ - श्रीस् सा ।  
+++(त्रिवृत्प्रथमस्याह्नः प्रातस्सवनम्, पञ्चदशं माध्यन्दिनं सवनम्, सप्तदशं तृतीयं सवनम्। अथ द्वितीयस्याह्नः पञ्चदशं प्रातस्सवनं, सप्तदशं माध्यन्दिनं सवनम्, एकविंशं तृतीयसवनम् । अथ तृतीयस्याह्नस्सप्तदशं प्रातस्सवनम्, एकविंशं माध्यन्दिनं सवनं, त्रिणवं तृतीयसवनम् । चतुर्थस्याह्नः एकविंशं प्रातस्सवनम्, त्रिणव माध्यन्दिनं' सवनम्, त्रयस्त्रिंशं तृतीयसवनम्।)+++

अत्रि॑ श्र॒द्धा-दे॑व॒य्ँ यज॑मानञ् च॒त्वारि॑ वी॒र्या॑णि॒ नोपा॑नम॒न् - तेज॑ इन्द्रि॒यम् ब्र॑ह्मवर्च॒सम् अ॒न्नाद्य᳚म् ।  
स ए॒ताꣳश् च॒तुर॒श् चतु॑ष्टोमा॒न्थ् सोमा॑न् अपश्यत् । तानाह॑रत् । तैर॑यजत ।  
तेज॑ ए॒व प्र॑थ॒मेनावा॑रुन्द्ध, इ॒न्द्रि॒यन् द्वि॒तीये॑न, ब्रह्मवर्च॒सन् तृ॒तीये॑न अ॒न्नाद्य॑ञ् चतु॒र्थेन॑ ।  
य ए॒वव्ँ वि॒द्वाꣳश् च॒तुर॒श् चतु॑ष्टोमा॒न्थ् सोमा॑न् आ॒हर॑ति॒, तैर्यज॑ते॒, तेज॑ ए॒व प्र॑थ॒मेनाव॑ रुन्द्ध, इन्द्रि॒यन् द्वि॒तीये॑न, ब्रह्मवर्च॒सन् तृ॒तीये॑ना॒न्नाद्य॑ञ् चतु॒र्थेन॒। यामे॒वात्रि॒र्‌ ऋद्धि॒म् आर्ध्नो॒त् ताम् ए॒व यज॑मान ऋध्नोति ॥ [34]

## अनुवाकः ९ चतूरात्रस्य जामदग्न्यस्य विधिः
+++(इतरौ तु वसिष्ठसंसर्प-विश्वामित्रसंजयाख्यौ चतूरात्रौ शाखान्तरे द्रष्टव्यौ ।)+++

### फलम्  
ज॒मद॑ग्नि॒ पुष्टि॑कामश् चतूरा॒त्रेणा॑यजत ।  
स ए॒तान् पोषाꣳ॑ अपुष्यत् ।  
तस्मा᳚त् +++(पितापुत्रौ वृद्धाविव केशैः)+++ पलि॒तौ जाम॑दग्नियौ॒ न सञ्जा॑नाते+++(=सञ्जायेते / ज्ञायेते ऽद्यापि, एकतरो भवति चेदपि नेतरः)+++ ।+++(५)+++  
ए॒तान् ए॒व पोषा᳚न् पुष्यति॒ , य ए॒वव्ँ वि॒द्वाꣳश् च॑तूरा॒त्रेण॒ यज॑ते ।

## पुरोडाशविधिः
पुरोडा॒शिन्य॑ +++(१२)+++ उप॒सदो॑ भवन्ति ।

प॒शवो॒ वै पु॑रोडाशः॑ । प॒शून् ए॒वाव॑ रुन्धे ।
अन्न॒व्ँ वै पु॑रो॒डाशः । अन्न॑म् ए॒वाव॑ रुन्धे ।  
अ॒न्ना॒द प॑शु॒मान् भ॑वति,  य ए॒वव्ँ वि॒द्वाꣳश् च॑तूरा॒त्रेण॒ यज॑ते ॥ [35]

## अनुवाकः १० पञ्चरात्रविधिः
+++(अथ पञ्च पञ्चरात्रा भवन्ति - संवत्सराख्यः प्रथमः, अभ्यासंग्यो द्वितीयः, उपशारद स्तृतीयः, अन्तर्महाव्रतश् चतुर्थः, पुरुषमेधः पञ्चमः । इतरे त्वभ्यासंग्यादयः पञ्चरात्राश्शाखान्तरे द्रष्टव्याः ।)+++

### फलम्
स॒व्ँव॒थ्स॒रो वा इ॒दम् एक॑ +++(ऋत्वादिविभागरहितः)+++ आसीत् ।  
सो॑ऽकामयत॒र्तून्थ् सृ॑जे॒येति।  
स ए॒तम् प॑ञ्चरा॒त्रम् अ॑पश्यत् । तम् आह॑रत् । तेना॑यजत । ततो॒ वै स ऋ॒तून॑सृजत ।  
य ए॒वव्ँवि॒द्वान् प॑ञ्चरा॒त्रेण॒ यज॑ते, प्रैव जा॑यते ।

त ऋ॒तव॑स् सृ॒ष्टा न व्याव॑र्तन्त ।  
त ए॒तम् प॑ञ्चरा॒त्रम् अ॑पश्यन् । तमाह॑र॒न् । तेना॑यजन्त । ततो॒ वै ते व्याव॑र्तन्त ।  
य ए॒वव्ँवि॒द्वान् प॑ञ्चरा॒त्रेण॒ यज॑ते॒ , वि पा॒प्मना॒ भ्रातृ॑व्ये॒णा व॑र्तते ।

सार्व॑सेनिश् शौचे॒यो॑ ऽकामयत - पशु॒मान्थ् स्या॒म् इति॑ ।  
स ए॒तम् प॑ञ्चरा॒त्रमाह॑रत् । तेना॑यजत । ततो॒ वै स स॒हस्र॑म् प॒शून् प्राप्नो᳚त् ।  
य ए॒वव्ँवि॒द्वान् प॑ञ्चरा॒त्रेण॒ यज॑ते॒ , प्र स॒हस्र॑म् प॒शूना᳚प्नोति ।

बब॒र प्रावा॑हणिर् अकामयत - "वा॒च प्र॑वदि॒ता स्या॒म् इति॑"  ।
स ए॒तम् प॑ञ्चरा॒त्रमाह॑रत् [37] । तेना॑यजत । ततो॒ वै स वा॒च प्र॑वदि॒ता ऽभ॑वद् ।
य ए॒वव्ँ वि॒द्वान् प॑ञ्चरा॒त्रेण॒ यज॑ते, प्रवदि॒तैव वा॒चो भ॑वति । अथो॑ एनव्ँ वा॒चस्पति॒रित्या॑हुः ।

अना᳚प्तश् चतूरा॒त्रो, ऽति॑रिक्तष् षड्रा॒त्रः +++(यतः - `पञ्चाक्षरा पङ्क्तिः पाङ्क्तो यज्ञः` इति वक्ष्यते)+++।
अथ॒ वा ए॒ष स॑म्प्र॒ति य॒ज्ञो यत् प॑ञ्चरा॒त्रः ।  
य ए॒वव्ँ वि॒द्वान् प॑ञ्चरा॒त्रेण॒ यज॑ते, सम्प्र॒त्य् ए॑व य॒ज्ञेन॑ यजते ।
पञ्चरा॒त्रो भ॑वति ।

पञ्च॒ वा ऋ॒तव॑स् सव्ँवथ्स॒रः +++(हेमन्त-शिशिरयोर् एकत्वात्, अथवा ऽन्धसि वर्षर्तोर् अभावात्)+++।[38]  
ऋ॒तुष्वे॒व स॑व्ँवथ्स॒रे प्रति॑ तिष्ठति ।

अथो॒ पञ्चा᳚ख्षरा प॒ङ्क्तिः ।
पाङ्क्तो॑ य॒ज्ञो, य॒ज्ञम् ए॒वाव॑  रुन्धे ।

## अङ्गानि
त्रि॒वृद् अ॑ग्निष्टो॒मो भ॑वति॒ +++(प्रथममहः)+++, तेज॑ ए॒वाव॑ रुन्द्धे ।

पञ्चद॒शो भ॑वति॒ +++(द्वितीय-महः)+++, इ॒न्द्रि॒यम् ए॒वाव॑ रुन्द्धे ।

स॒प्त॒द॒शो भ॑वति॒ +++(तृतीय-महः)+++, अ॒न्नाद्य॒स्याव॑रुध्यै । अथो॒ प्रैव तेन॑ जायते ।

पञ्चवि॒ꣳ॒शो᳚ ऽग्निष्टो॒मो भ॑वति +++(चतुर्थमहः)+++, प्र॒जाप॑ते॒र् आप्त्यै॑ ।
महाव्र॒तवा॑न् अ॒न्नाद्य॒स्याव॑रुद्ध्यै । +++(यथोक्तं महाव्रते 'तदन्नं पञ्चविंशमभवत्' इति ।)+++

विश्व॒जिथ् +++(सहस्रदक्षिणत्वादिधर्मः)+++ सर्व॑पृष्ठो+++(=रथन्तरबृहद्वैरूपवैराजशाक्वररैवतपृष्ठः)+++ ऽतिरा॒त्रो भ॑वति॒ +++(पञ्चममहः)+++, सर्व॑स्या॒भिजि॑त्यै ॥ [39]

## अनुवाकः ११ अश्वमेधमन्त्रेषु रशनादानाद्यङ्गमन्त्राः
### रशनामादत्ते
<div class="js_include" url="../../../../../misc-devas/yajuH/devasya_tvA_savituH/"  newLevelForH1="3" includeTitle="false"> </div>  

इ॒माम् अ॑गृभ्णन् रश॒नाम् ऋ॒तस्य॒+++(=यज्ञस्य)+++  
पूर्व॒ आयु॑षि+++(षे)+++ वि॒दथे॑षु+++(=यज्ञेषु)+++ क॒व्या+++(=कवयः)+++ ।  
तया॑ दे॒वास् सु॒तम् +++(सोमम्)+++ आ ब॑भूवुर् ,
‌ऋ॒तस्य॒ साम᳚न्थ्+++(म्नि [समाप्तौ])+++ स॒रम्+++(=सरणं)+++ आ॒रप॑न्ती+++(=अभिवदन्ती)+++ ।

### अश्वमभिदधाति
अ॒भि॒धा अ॑सि । +++(यज्ञसाधनत्वेन)+++ भुव॑नम् असि । य॒न्तासि॑ । ध॒र्ताऽसि॑ ।

सो᳚ऽग्निव्ँ वै᳚श्वान॒रꣳ सप्र॑थसङ्+++(=सविस्तरं)+++ गच्छ॒ स्वाहा॑कृतः ।
पृ॒थि॒व्याय्ँ य॒न्ता राड्+++(=दीप्यमानः)+++ य॒न्ताऽसि॒  
यम॑नो+++(=यमसाधनभूतः)+++, ध॒र्तासि॑ ध॒रुणः॑ ।।

### अथैनमभिप्रोक्षणेन प्रोक्षति
कृ॒ष्यै त्वा॒, ख्षेमा॑य त्वा, र॒य्यै त्वा॒, पोषा॑य त्वा ,  
पृथि॒व्यै त्वा॒ , ऽन्तरि॑ख्षाय त्वा , दि॒वे त्वा॑,  
स॒ते त्वा, ऽस॑ते त्वा॒ ,  
ऽद्भ्यस् त्वौष॑धीभ्यस् त्वा॒ ,  
विश्वे᳚भ्यस् त्वा भू॒तेभ्यः॑ +++(प्रोक्षामि)+++।

## अनुवाकः १२ अश्वनामवाचनाद्यङ्गमन्त्राः

### अश्वस्य दक्षिणे कर्णे यजमानम् अश्वनामानि वाचयति
वि॒भूर् मा॒त्रा +++(पृथिव्या)+++, प्र॒भू पि॒त्रा +++(द्यवा वर्षकेण)+++। +++(उदात्तयणः इति तृतीयाया उदात्तत्वम् ।)+++  

<div class="js_include" url="../../ekAgnikANDam/prakIrNam/ashvanAmAni/"  newLevelForH1="2" includeTitle="false"> </div>  

## पूर्वहोमात्पुरस्ताद् भागान् जुहोति
अ॒ग्नये॒ स्वाहा᳚।  
स्वाहे᳚न्द्रा॒ग्निभ्या॑म्।  
स्वाहा᳚ प्र॒जाप॑तये।  
स्वाहा॒ विश्वे᳚भ्यो दे॒वेभ्यः॑।  
स्वाहा॒ सर्वा᳚भ्यो दे॒वता᳚भ्यः ।

### सायमश्वस्य पत्सु चतस्रो धृतीर् जुहोति
इ॒ह धृति॒स् +++(स्यात्)+++ स्वाहा᳚।  
इ॒ह विधृ॑ति॒स् +++(स्यात्)+++ स्वाहा᳚।  
इ॒ह रन्ति॒स् +++(स्यात्)+++ स्वाहा᳚।  
इ॒ह रम॑ति॒स् +++(स्यात्)+++ स्वाहा᳚।

### अश्वमुत्सृजति
भूर् अ॑सि ।  
भु॒वे त्वा॒, भव्या॑य त्वा, भविष्य॒ते त्वा॒,
विश्वे᳚भ्यस् त्वा भू॒तेेभ्यः॑ +++(उत्सृजामि)+++।

+++(अथैनं देवताभ्यो रक्षार्थं परिददाति)+++  
देवा॑ आशापाला,
ए॒तन् दे॒वेभ्यो ऽश्व॒म् मेधा॑य॒ प्रोख्षि॑तङ् गोपायत ॥ [41]  

## अनुवाकः १३ उद्द्रावहोममन्त्राः

+++(त्रयोदश ध्रुवा जुहोति)+++  
आय॑नाय॒ स्वाहा᳚ । प्राय॑णाय॒ स्वाहा᳚ ।  
उ॒द्द्रा॒वाय॒ +++(भावाय)+++ स्वाहाः᳚। उद्द्रु॑ताय॒ +++(कर्मणे)+++ स्वाहा᳚ ।  
शू॒का॒राय॒+++(=swish-शब्दाय)+++ स्वाहा᳚ । शूकृ॑ताय॒ +++(कर्मणे)+++ स्वाहा᳚ ।  
पला॑यिताय॒ स्वाहा᳚ । आ॒पला॑यिताय॒ स्वाहा᳚ ।  
आ॒वल्ग॑ते॒+++(=विक्रमणाय)+++ स्वाहा᳚ । प॒रा॒वल्ग॑ते॒ स्वाहा᳚ ।  
आ॒य॒ते स्वाहा᳚ । प्र॒य॒ते+++(=प्रयाणकुशलाय)+++ स्वाहा᳚ ।  
सर्व॑स्मै॒ स्वाहा᳚ ॥ [42]  

## अनुवाकः १४ पूर्वस्तोत्रियमन्त्राः

अ॒ग्नये॒ स्वाहा᳚ । सोमा॑य॒ स्वाहा᳚ ।  
वा॒यवे॒ स्वाहा᳚ । अ॒पाम् मोदा॑य॒ +++(पर्जन्याय)+++ स्वाहा᳚ ।  
स॒वि॒त्रे स्वाहा᳚ ।  
सर॑स्वत्यै॒ स्वाहा᳚ ।  
इन्द्रा॑य॒ स्वाहा᳚ । बृह॒स्पत॑ये॒ स्वाहा᳚ ।  
मि॒त्राय॒ स्वाहा᳚ । वरु॑णाय॒ स्वाहा᳚ ।  
सर्व॑स्मै॒ स्वाहा᳚ +++(←पूर्णाहुतिः)+++ ॥ 43 ॥

## अनुवाकः १५ पूर्वऋतुदीक्षामन्त्राः
पृ॒थि॒व्यै स्वाहा᳚ । अ॒न्तरि॑ख्षाय॒ स्वाहा᳚ । दि॒वे स्वाहा᳚।  
सूर्या॑य॒ स्वाहा᳚ । च॒न्द्रम॑से॒ स्वाहा᳚ । नख्ष॑त्रेभ्य॒स्स्वाहा᳚।  
प्राच्यै॑ दि॒शे स्वाहा᳚। दख्षि॑णायै दि॒शे स्वाहा᳚ । प्र॒तीच्यै॑ दि॒शे स्वाहा᳚। उदी᳚च्यै दि॒शे स्वाहा᳚ । ऊ॒र्ध्वायै॑ दि॒शे स्वाहा᳚ ।  
दि॒ग्भ्यस्स्वाहा᳚ । अ॒वा॒न्त॒र॒दि॒शाभ्य॒स्स्वाहा᳚ ।  
समा᳚भ्य॒स् +++(संवत्सरविशेषेभ्यः)+++ स्वाहा᳚ । श॒रद्भ्य॒स् +++(संवत्सरविशेषेभ्यः)+++ स्वाहा᳚ ।
अ॒हो॒रा॒त्रेभ्य॒स् स्वाहा᳚ ।  अ॒र्ध॒मा॒सेभ्य॒स् स्वाहा᳚ ।  
मासे᳚भ्य॒स् स्वाहा᳚ । ऋ॒तुभ्य॒स् स्वाहा᳚ ।  
स॒व्ँव॒थ्स॒राय॒ स्वाहा᳚ ।  
सर्व॑स्मै॒ स्वाहा᳚ ॥ 44 ॥  

## अनुवाकः १६ उत्तरस्तोत्रियमन्त्राः

अ॒ग्नये॒ स्वाहा᳚ । सोमा॑य॒ स्वाहा᳚ ।  
स॒वि॒त्रेे स्वाहा᳚ । सर॑स्वत्यै॒ स्वाहा᳚ ।  
पू॒ष्णे स्वाहा᳚ ।  
बृह॒स्पत॑ये॒ स्वाहा᳚ ।  
अ॒पाम् मोदा॑॑य॒ +++(पर्जन्याय)+++ स्वाहा᳚ । वा॒यवे॒ स्वाहा᳚ ।
मि॒त्राय॒ स्वाहा᳚ । वरु॑णाय॒ स्वाहा᳚ ।  
सर्व॑स्मै॒ स्वाहा᳚ ॥

## अनुवाकः १७ दीक्षाहुतिमन्त्राः

पृ॒थि॒व्यै स्वाहा᳚ । अ॒न्तरि॑ख्षाय॒ स्वाहा᳚ । दि॒वे स्वाहा᳚ ।  
अ॒ग्नये॒ स्वाहा᳚ । सोमा॑य॒ स्वाहा᳚ ।  
सूर्या॑य॒ स्वाहा᳚ । च॒न्द्रम॑से॒ स्वाहा᳚ ।  
अह्ने॒ स्वाहा᳚ । रात्रि॑यै॒ स्वाहा᳚ ।  
ऋ॒जवे॒ +++(पृथिवीलोकाय)+++ स्वाहा᳚ । स्वा॒धवे॒ +++(अन्तरिक्षलोकाय)+++ स्वाहा᳚ । सु॒ख्षि॒त्यै +++(द्युलोकाय)+++ स्वाहा᳚ ।  
ख्षु॒धे स्वाहा᳚ । आ॒शि॒ति॒म्ने+++(=आशिताय/ खादिताय‌‌)+++ स्वाहा᳚ । रोगा॑य॒ स्वाहा᳚ ।  
हि॒माय॒ स्वाहा᳚ । शी॒ताय॒ स्वाहा᳚ । आ॒त॒पाय॒ स्वाहा᳚ ।  
अर॑ण्याय॒ स्वाहा᳚ ।  
सु॒व॒र्गाय॒ स्वाहा᳚ । लो॒काय॒ स्वाहा᳚ ।  
सर्व॑स्मै॒ स्वाहा᳚ । (46) ॥17॥  

## अनुवाकः १८ उत्तरदीक्षामन्त्राः
### ऋतुदीक्षाः
+++(दीक्षे!)+++  
भुवो॑ +++(उत्पद्यस्व)+++ - दे॒वाना॒ङ् कर्म॑णा॒, ऽप॑सा+++(=कर्मणा)+++ +ऋ॒तस्य॑+++(=यज्ञस्य)+++। प॒थ्या॑ऽसि ।
**वसु॑भिर्** दे॒वेभि॑र् दे॒वत॑या॒ **गाय॒त्रेण॑** त्वा॒ छन्द॑सा युनज्मि ।  
**व॒स॒न्तेन॑** त्व॒र्तुना॑ ह॒विषा॑ दीख्षयामि ।  
आ ऽहन् दी॒ख्षाम् अ॑रुहम् ऋ॒तस्य॒ पत्नी᳚म्।  
गा॒य॒त्रेण॒ छन्द॑सा॒ ब्रह्म॑णा च ऋ॒तम् स॒त्ये॑ऽधाम्, स॒त्यम् ऋ॒ते॑ऽधाम् ॥
[म॒हीम् ऊ॒ षु … ]  
[सु॒त्रामा॑णम् पृथि॒वीन् …]

[भुवो॑ +++(उत्पद्यस्व)+++ दे॒वाना॒ङ् कर्म॑णा॒, ऽप॑सा +ऋ॒तस्य॑। प॒थ्या॑ऽसि ।]  
**रु॒द्रेभि॑र्** दे॒वेभि॑र् दे॒वत॑या॒ **त्रैष्टु॑भेन** त्वा॒ छन्द॑सा युनज्मि।  
**ग्री॒ष्मेण॑** त्व॒र्तुना॑ ह॒विषा॑ दीख्षयामि ।  
[आ ऽहन् दी॒ख्षाम् अ॑रुहम् ऋ॒तस्य॒ पत्नी᳚म्।  
**त्रैष्टु॑भेन** छन्द॑सा॒ ब्रह्म॑णा च ऋ॒तम् स॒त्ये॑ऽधाम्, स॒त्यम् ऋ॒ते॑ऽधाम् ॥]  
[म॒हीम् ऊ॒ षु … ]  
[सु॒त्रामा॑णम् पृथि॒वीन् …]

[भुवो॑ +++(उत्पद्यस्व)+++ दे॒वाना॒ङ् कर्म॑णा॒, ऽप॑सा +ऋ॒तस्य॑। प॒थ्या॑ऽसि ।]  
**आदि॒त्येभि॑र्** दे॒वेभि॑र् दे॒वत॑या॒ **जाग॑तेन** त्वा॒ छन्द॑सा युनज्मि ।  
**व॒र्षाभि॑स्** त्व॒र्तुना॑ ह॒विषा॑ दीख्षयामि ।  
[आ ऽहन् दी॒ख्षाम् अ॑रुहम् ऋ॒तस्य॒ पत्नी᳚म्।  
**जाग॑तेन** छन्द॑सा॒ ब्रह्म॑णा च ऋ॒तम् स॒त्ये॑ऽधाम्, स॒त्यम् ऋ॒ते॑ऽधाम् ॥]  
[म॒हीम् ऊ॒ षु … ]  
[सु॒त्रामा॑णम् पृथि॒वीन् …]

[भुवो॑ +++(उत्पद्यस्व)+++ दे॒वाना॒ङ् कर्म॑णा॒, ऽप॑सा +ऋ॒तस्य॑। प॒थ्या॑ऽसि ।]  
**विश्वे॑भिर् दे॒वेभि॑र्** दे॒वत॒या **आनु॑ष्टुभेन** त्वा॒ छन्द॑सा युनज्मि [47]।  
**श॒रदा᳚** त्व॒र्तुना॑ ह॒विषा॑ दीख्षयामि ।  
[आ ऽहन् दी॒ख्षाम् अ॑रुहम् ऋ॒तस्य॒ पत्नी᳚म्।  
**आनु॑ष्टुभेन** छन्द॑सा॒ ब्रह्म॑णा च ऋ॒तम् स॒त्ये॑ऽधाम्, स॒त्यम् ऋ॒ते॑ऽधाम् ॥]  
[म॒हीम् ऊ॒ षु … ]  
[सु॒त्रामा॑णम् पृथि॒वीन् …]

[भुवो॑ +++(उत्पद्यस्व)+++ दे॒वाना॒ङ् कर्म॑णा॒, ऽप॑सा +ऋ॒तस्य॑। प॒थ्या॑ऽसि ।]  
**अङ्गि॑रोभिर्** दे॒वेभि॑र् दे॒वत॑या॒ पाङ्क्ते॑न त्वा॒ छन्द॑सा युनज्मि ।  
**हेमन्त-शिशि॒राभ्या᳚न्** त्व॒र्तुना॑॑ ह॒विषा॑ दीख्षयामि ।  
[आ ऽहन् दी॒ख्षाम् अ॑रुहम् ऋ॒तस्य॒ पत्नी᳚म्।  
**पाङ्क्ते॑न** छन्द॑सा॒ ब्रह्म॑णा च ऋ॒तम् स॒त्ये॑ऽधाम्, स॒त्यम् ऋ॒ते॑ऽधाम् ॥]  
[म॒हीम् ऊ॒ षु … ]  
[सु॒त्रामा॑णम् पृथि॒वीन् …]

म॒हीम् ऊ॒ षु मा॒तरꣳ॑ सुव्र॒ताना॑म्  
ऋ॒तस्य॒ पत्नी॒म् अव॑से हुवेम ।  
तु॒वि॒+++(=प्रवृद्ध)+++-ख्ष॒त्त्राम् अ॒जर॑न्तीम् उरू॒चीꣳ+++(=उरुगमनां)+++  
सु॒शर्मा॑ण॒म् अदि॑तिꣳ+++(=अखण्डनीयां)+++ सु॒प्रणी॑तिम् ॥

सु॒त्रामा॑णम्+++(=सुत्राणं)+++ पृथि॒वीन् द्याम्+++(=दीप्तिवतीं)+++ अ॑ने॒हसꣳ॑  
सु॒शर्मा॑ण॒म् अदि॑तिꣳ सु॒प्रणी॑तिम् ।  
दैवी॒न् नाव॑ स्व्-अरि॒त्राम्+++(=सुनौदण्डां)+++ अना॑गस॒म्  
अस्र॑वन्ती॒म् आ रु॑हेमा स्व॒स्तये᳚ ॥

### पत्स्व् आहुतयः
+++(उत्सृष्टे चतुर्षु पत्सु चतस्र आहुतीर्जुहोति)+++  
इ॒ह धृति॒स् स्वाहा᳚ । इ॒ह विधृ॑ति॒स् स्वाहा᳚ ।  
इ॒ह रन्ति॒स् स्वाहा᳚ ।  इ॒ह रम॑ति॒स् स्वाहा᳚ ॥ 48 ॥

## अनुवाकः १९  अश्वचरितहोममन्त्राः

+++(पुरस्तात् स्विष्टकृतः त्र्यशीतिर् अश्वचरितान्य् उपजुहोति)+++  
ई॒ङ्का॒राय॒ +++(हेषाय)+++ स्वाहा᳚ । ईङ्कृ॑ताय॒ +++(निवृत्तावस्थाय)+++ स्वाहा᳚ ।  
क्रन्द॑ते॒ स्वाहा᳚ । अ॒व॒+++(मुख)+++क्रन्द॑ते॒ स्वाहा᳚ ।  
+++(नासापुटाभ्यां)+++ प्रोथ॑ते॒ स्वाहा᳚ । प्र॒प्रोथ॑ते॒ स्वाहा᳚ ।  
ग॒न्धाय॒ +++(→गन्धयित्रे)+++ स्वाहा᳚ । घ्रा॒ताय॒ स्वाहा᳚ ।  

प्रा॒णाय॒ स्वाहा᳚ । व्या॒नाय॒ स्वाहा᳚ ।  अ॒पा॒नाय॒ स्वाहा᳚।  

स॒न्दी॒यमा॑नाय॒ +++(=नियम्यमानाय)+++ स्वाहा᳚ । सन्दि॑ताय॒ स्वाहा᳚ ।  
वि॒चृ॒त्यमा॑नाय॒+++(=विमुच्यमानाय)+++ स्वाहा᳚ । विचृ॑त्ताय॒ स्वाहा᳚ ।  

प॒ला॒यिष्यमा॑णाय॒ स्वाहा᳚ । पला॑यिताय॒ स्वाहा᳚ ।  
उ॒प॒र॒॒स्य॒ते स्वाहा᳚ ।  उप॑रताय॒ स्वाहा᳚ ।  

नि॒वे॒ख्ष्य॒ते स्वाहा᳚ +++(←शतुरनुम इत्युदात्तो विभक्तौ)+++। नि॒वि॒शमा॑नाय॒ स्वाहा᳚ । निवि॑ष्टाय॒ स्वाहा᳚ ।  
नि॒ष॒थ्स्य॒ते स्वाहा᳚ । नि॒षीद॑ते॒ स्वाहा᳚ । निष॑ण्णाय॒ स्वाहा᳚ [49]  ।  
आ॒सि॒ष्य॒ते स्वाहा᳚ । आसी॑नाय॒ स्वाहा᳚ । आ॒सि॒ताय॒ स्वाहा᳚ ।  
+++(शयनादिभ्यो)+++ नि॒प॒थ्स्य॒ते स्वाहा᳚ । नि॒पद्य॑मानाय॒ स्वाहा᳚ । निप॑न्नाय॒ स्वाहा᳚ ।  
श॒यि॒ष्य॒ते स्वाहा᳚ । शया॑नाय॒ स्वाहा᳚ । श॒यि॒ताय॒ स्वाहा᳚ ।  
स॒म्मी॒लि॒ष्य॒ते स्वाहा᳚ । स॒म्मील॑ते॒ स्वाहा᳚ । सम्मी॑लिताय॒ स्वाहा᳚ ।  
स्व॒फ्स्य॒ते स्वाहा᳚ । स्व॒प॒ते स्वाहा᳚ । सु॒प्ताय॒ स्वाहा᳚ ।  
प्र॒भो॒थ्स्य॒ते स्वाहा᳚ । प्र॒बुध्य॑मानाय॒ स्वाहा᳚ । प्रबु॑द्धाय॒ स्वाहा᳚ ।  
जा॒ग॒रि॒ष्य॒ते स्वाहा᳚ । जाग्र॑ते॒ स्वाहा᳚ । जा॒ग॒रि॒ताय॒ स्वाहा᳚ ।  
शुश्रू॑षमाणाय॒ स्वाहा᳚ । शृ॒ण्व॒ते स्वाहा᳚ । श्रु॒ताय॒ स्वाहा᳚ ।  
वी॒ख्षि॒ष्य॒ते स्वाहा᳚ [50]  । वीख्ष॑माणाय॒ स्वाहा᳚ । वीख्षि॑ताय॒ स्वाहा᳚ ।  
स॒ꣳ॒हा॒स्य॒ते +++(→बाह्येन्द्रियाणां स्वैस्स्वैर्विषयैस्संयोगः)+++ स्वाहा᳚ । स॒ञ्जिहा॑नाय॒ स्वाहा᳚ । उ॒ज्जिहा॑नाय॒ स्वाहा᳚ ।  
+++(शयनस्थानाद्)+++ वि॒व॒र्थ्स्य॒ते स्वाहा᳚ । विवर्त॑मानाय॒ स्वाहा᳚ । विवृ॑त्ताय॒ स्वाहा᳚ ।  
उ॒त्था॒स्य॒ते स्वाहा᳚ । उ॒त्तिष्ठ॑ते॒ स्वाहा᳚ ।  उत्थि॑ताय॒ स्वाहा᳚ ।  
+++(देहं)+++ वि॒ध॒वि॒ष्य॒ते+++(=कम्पयते)+++ स्वाहा᳚ । वि॒धू॒न्वा॒नाय॒ स्वाहा᳚ । विधू॑ताय॒ स्वाहा᳚ ।  
उ॒त्क्र॒ं॒स्य॒ते स्वाहा᳚ । उ॒त्क्राम॑ते॒ स्वाहा᳚ । उत्क्रा᳚न्ताय॒ स्वाहा᳚ ।  
च॒ङ्क्र॒मि॒ष्य॒ते स्वाहा᳚ । च॒ङ्क्र॒म्यमा॑णाय॒ स्वाहा᳚ । च॒ङ्क्र॒मिताय॒ स्वाहा᳚ ।  
क॒ण्डू॒यि॒ष्य॒ते स्वाहा᳚ । क॒ण्डू॒यमा॑नाय॒ स्वाहा᳚ । क॒ण्डू॒यि॒ताय॒ स्वाहा᳚ ।  
+++(काष्ठादिषु शरीरस्य)+++ नि॒क॒षि॒ष्य॒ते स्वाहा᳚ । नि॒कष॑माणाय॒ स्वाहा᳚ । निक॑षिताय॒ स्वाहा᳚ ।
यदत्ति॒ तस्मै॒ स्वाहा᳚ । यत्पिब॑ति॒ तस्मै॒ स्वाहा᳚ ।  
यन्मेह॑ति॒ तस्मै॒ स्वाहा᳚ । यच्छकृ॑त् क॒रोति॒ तस्मै॒ स्वाहा᳚ ।  
रेत॑से॒ स्वाहा᳚ । प्र॒जाभ्य॒स् स्वाहा᳚ । प्र॒जन॑नाय॒ स्वाहा᳚ ।  
सर्व॑स्मै॒ स्वाहा᳚ ॥ [51]  

## अनुवाकः २० सावित्रहोममन्त्राः
+++(अथाश्वस्य सावित्राणि सप्त जुहोति)+++  
अ॒ग्नये॒ स्वाहा᳚ । वा॒यवे॒ स्वाहा᳚ । सूर्या॑य॒ स्वाहा᳚ ।  

+++(हे अश्व!)+++ ऋ॒तम् अ॑सि । ऋ॒तस्य॒र्तम् अ॑सि ।
स॒त्यम् अ॑सि । स॒त्यस्य॑ स॒त्यम् अ॑सि ।
ऋ॒तस्य॒ पन्था॑ असि ।  
दे॒वाना᳚ञ् छा॒या, ऽमृ॑तस्य॒ नाम॑, तथ् स॒त्यय्ँ यत् त्वम् प्र॒जाप॑ति॒र् असि।

अधि॑ यद् अ॑स्मिन् वा॒जिनी॑व॒ शुभ॒स् स्पर्ध॑न्ते॒ दिव॒स् सूर्ये॑ण॒ +++(द्यु)+++विशो॒ ,  
अ॒पो वृ॑णा॒न प॑वते+++(=पुनाति)+++ क॒व्यन्+++(=कवं स्तुतिम् इच्छन् ←क्यच्+शतृ)+++ ,  
प॒शुन् न गो॒पा इर्य॒+++(=इरासम्बन्धी)+++ परि॑ज्मा+++(=परिगन्ता [वायुः])+++ ॥ 52 ॥  
