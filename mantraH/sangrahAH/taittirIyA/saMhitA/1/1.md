---
title: १.१
unicode_script: devanagari
---

## अनुवाकः १ शाखाहरणादिः
+++(तत्रामावास्यायां सन्नयतश्शाखामाच्छिनत्यध्वर्युः - )+++  
+++(हे शाखे!)+++ इ॒षे+++(=अन्नाय सवैरिष्टाय [सन्नायलक्षणाय])+++ इ॒षे त्वा॑  ।  
ऊ॒र्जे+++(=बलप्राणोद्दीपनाय)+++ त्वा॑  +++(छिनद्मि)+++ 

____

+++(वत्सानपाकरोति)+++  
+++(हे वत्साः! धेनोः सकाशाद्)+++ वा॒यव॑स् +++(=गन्तारः)+++ स्थ।  
उपा॒यव॑स् +++(=उपगन्तारः)+++ स्थ +++(दोहनकाले)+++।

____

+++(गोचराय गाः प्रस्थापयति)+++  
दे॒वो व॑स् सवि॒ता प्रार्प॑यतु॒+++(=प्रस्थापयतु)+++ श्रेष्ठ॑तमाय॒ कर्म॑णे +++(यज्ञाय)+++

____
+++(प्रस्थाप्यमाना गा एव प्रार्थयते)+++  
आ प्या॑यध्वम् अघ्निया+++(=अहननार्हाः)+++ देवभा॒गमूर्ज॑स्वती॒ पय॑स्वती प्र॒जाव॑तीरनमी॒वा अ॑य॒क्ष्मा  
मा व॑स् स्ते॒न ई॑शत॒+++(=स्ववशं कुर्यात्)+++ माऽघशꣳ॑सः  
____

रु॒द्रस्य॑ हे॒तिः परि॑ वो वृणक्तु+++(=वर्जयतु)+++  
+++(एकपदा त्रिष्टुप्)+++
____

+++(यजमानं ध्यायति ईक्षते वा)+++  
+++(हे गावः!)+++ ध्रु॒वा अ॒स्मिन् गोप॑तौ स्यात ब॒ह्वीः 
____

+++(शाखामुपगूहति)+++  
+++(हे शाखे)+++ यज॑मानस्य प॒शून्पा॑हि ॥ [1] 
____

इति प्रथमोनुवाकः  

## अनुवाकः २- बर्हिरास्तरणम्
+++(अश्वपर्शुमसिदं वाभिमन्त्रयते)+++  
+++(बर्हिर्लवनद्वारेण)+++ य॒ज्ञस्य॑ घो॒ष+++(य)+++द् अ॑सि 
____
+++(गार्हपत्ये प्रतितपति)+++  
प्रत्यु॑ष्ट॒ꣳ॒ रख्ष॒ प्रत्यु॑ष्टा॒ अरा॑तयः+++(=अदातारः)+++
____
+++(गार्हपत्यप्रदेशादाहवनीयं गच्छति)+++  
प्र+इयम् +++(अश्वपर्शुः)+++ अ॑गाद्,  
धि॒षणा॑+++(=धृष्टा [लवने])+++ ब॒र्॒हिर् अच्छ॒ +++(आप्तुं)+++ मनु॑ना कृ॒ता स्व॒धया॒+++(=अश्वमांसेन)+++ वित॑ष्टा॒+++(=वितनूकृता)+++।  
त +++(बर्हिर्)+++ आव॑हन्ति क॒वय॑ पु॒रस्ता᳚द्  
दे॒वेभ्यो॒ जुष्ट॑म् इ॒ह ब॒र्॒हिर् आ॒सदे॑+++(=आसादयितव्यम्)+++।
____
+++(प्रस्तरार्थान् दर्भान्प्रतिगृह्णाति)+++  
दे॒वाना᳚म् परि-षू॒तम्+++(=गृहीतम्)+++ अ॑सि 
____
+++(दर्भस्तम्बम् उन्मार्ष्टि)+++  
+++(हे दर्भस्तम्ब!)+++ व॒र्॒षवृ॑द्धम् असि 
____
+++(असिदादिना बर्हिस् संश्लेषयति)+++  
देव॑बर्हि॒र्! मा त्वा॒ +++(पर्वणो)+++ ऽन्वङ्+++(=ऽधस्तात्)+++ मा +++(ऽच्छिदम्)+++ ति॒र्यक् ।

+++(कस्मात्पुनरन्वक् छेदादि वर्ज्यत इत्याह)+++  
पर्व॑+++(=प्ररोहस्थानं)+++ ते +++(पुनरपि प्ररोहार्थं)+++ +++(आ)+++राध्यासम् ।

____
+++(आच्छिनत्ति)+++  
आ॒च्छे॒त्ता ते॒ मा रि॑षम् ।
____
+++(आच्छिन्नानभिमृशति)+++  
देव॑बर्हिश्! श॒तव॑ल्शँ॒व्वि रो॑ह ।

+++(आत्मानं प्रत्यभिमृशति)+++  
स॒हस्र॑वल्शाः॒ [2] विव॒यꣳ रु॑हेम ।  

____
+++(प्रस्तरं निदधाति)+++  
पृ॒थि॒व्यास् स॒म्पृच॑ +++(असमान्)+++ पाहि ।

____
+++(निधनानि सम्भरति)+++  
सु॒स॒म्भृता᳚ +++(रज्ज्वा)+++ त्वा॒ सम्भ॑रामि +++(इतरमुष्टिभिस्सह)+++ ।

____
+++(रास्नां करोति)+++  
अदि॑त्यै॒ रास्ना॑+++(=रशना/ रश्मी)+++ ऽसि ।

____
+++(सन्नह्यति)+++  
इ॒न्द्रा॒ण्यै स॒न्नह॑नम् +++(= शुल्बान्तयोस्संश्लेषणम् एव)+++ ।

+++('इन्द्राणी वा अग्रे देवतानां समनह्यत' (तै.ब्रा. 3.2.2) इति ब्राह्मणम् ।)+++
____
+++(ग्रन्थिं करोति)+++  
पू॒षा ते᳚ ग्र॒न्थिङ् ग्र॑थ्नातु  ।

____
+++(शुल्बान्तमुपगूहति)+++  
स +++(ग्रन्थिः)+++ ते॒ मा +++(प्रदेशान्तरम्)+++ ऽऽस्था᳚त् ।

____
+++(बर्हिरुद्यच्छते)+++  
इन्द्र॑स्य त्वा बा॒हुभ्या॒म् उद्य॑च्छे ।
____
+++(शीर्षन्नधिनिधत्ते)+++  
बृह॒स्पते᳚र् मू॒र्ध्ना ह॑रामि ।  

____
+++(प्रत्यागच्छति)+++  
उ॒र्व॑न्तरि॑ख्ष॒म् अन्वि॑हि ।  
+++(महान् पन्थाः, सुखेन गच्छेति भावः ॥)+++

____
+++(उपरि सादयति)+++  
+++(श्वो हविषो धारणाद्, अग्नौ प्रहरिष्यमाणत्वात् च)+++ दे॒व॒ङ्ग॒मम् अ॑सि ॥ [3]  


## अनुवाकः ३   सान्नाय्यं - पात्रप्रोक्षणादि  

____
+++(सान्नाय्यपात्राणि प्रोक्षति)+++  
शुन्ध॑ध्व॒न् दैव्या॑य॒ कर्म॑णे देवय॒ज्यायै॑ ।

____
+++(अङ्गारान्निरूहति)+++  
मा॒त॒रिश्व॑नो घ॒र्मो॑ऽसि ।  
+++(मातरि सर्वस्य परिच्छेदके अन्तरिक्षे शेत इति मातरिश्वा ।  निपातनसामर्थ्यादेव सप्तम्या उदात्तत्वं । )+++

____
+++(सान्नाय्यतपनीम् अधिश्रयति)+++  
+++(हे स्थालि!)+++ द्यौर॑सि +++(तत्स्रोतोत्वात्)+++।    
पृ॒थि॒व्य॑सि ।    
वि॒श्वधा॑या+++(=धारकम्)+++ +++(अन्तरिक्षम्)+++ असि ।    
+++('दिवश्च ह्येषा पृथिव्याश्च संभृता' (तै.ब्रा. 3.2.3) इति ब्राह्मणम् । )+++

____
प॒र॒मेण॒ धाम्ना॒ +++(=धारणशक्त्या)+++ दृꣳह॑स्व+++(=दृढा भव)+++।  
मा ह्वाः॑+++(=कुटिला भूः)+++।

____
+++(उखायां शाखापवित्रं निदधाति)+++  
वसू॑नाम्+++(=वासहेतुत्वात् धनानां/ प्राणानां)+++ प॒वित्र॑म् असि ।    
श॒तधा॑रँ॒व्+++(=प्रकारं)+++ वसू॑नाम् प॒वित्र॑म् असि ।  
+++(वसूनां)+++ स॒हस्र॑धारं +++(प॒वित्र॑मसि)+++ ।

____

+++(हविषोस्कन्नताम् भावयति।)+++  
+++(दोहनकाले पात्राद् बहिर् निपतितः)+++ हु॒तस् स्तो॒को+++(=अल्पो)+++ +++(बिन्दुः)+++,  
हु॒तो द्र॒फ्सो᳚ +++(बिन्दुः)+++,  
ऽग्नये॑ बृह॒ते नाका॑य+++(=न+अकाय=नासुखाय)+++ +++(इति)+++ स्वाहा॑ +++(=सरस्वती)+++,   
द्यावा॑पृथि॒वीभ्या॑म् +++(च)+++ ।  

+++('दिवि नाको नामाग्निः' (तै.ब्रा. 3.2.3) इत्यादि ब्राह्मणम् ।)+++  
+++(स्वाहा सरस्वतीति - 'स्वैव ते वागित्यब्रवीत्' (तै.ब्रा. 2.1.2) इत्यादि ब्राह्मणम् ।)+++
____

+++(प्रथमां दुग्धां गामभिमन्त्रयते)+++  
सा वि॒श्वायुः॑ +++(पृथिवी)+++ ।  
+++('इयं वै विश्वायुः' (तै.ब्रा. 3.2.3) इत्यादि ब्राह्मणम् ॥)+++
____
+++(द्वितीयामभिमन्त्रयते)+++  
सा वि॒श्वव्य॑चाः +++(अन्तरिक्षम्)+++।  
+++(अन्तरिक्षं विश्वव्यचाः (तै.ब्रा. 3.2.3) ॥)+++
____
+++(तृतीयामनुमन्त्रयते)+++  
सा वि॒श्वक॑र्मा +++(द्युलोकः)+++।
____

+++(गोदोहनसक्षाळनीया अपः पयस्यानयति)+++  
+++(पयसा)+++ सम्पृ॑च्यध्वम् ऋतावरीर्+++(=ऋतवत्यः)+++  
उ॒र्मिणी॒र् मधु॑मत्तमाः +++(आपः)+++।  
म॒न्द्रा+++(=मादयित्र्यः)+++ धन॑स्य सा॒तये॑+++(=लाभाय)+++ ।
____

+++(दध्ना तनक्ति)+++  
सोमे॑न॒ +++(सान्नाय्यरूपेण)+++ त्वा ऽऽत॑न॒च्मीन्द्रा॑य॒ दधि॑ ।

____
+++(उपरि निदधाति)+++  
विष्णो॑ ह॒व्यꣳ र॑ख्षस्व ॥ [4]

इति तृतीयोनुवाकः   

##  अनुवाकः ४  हविर्निर्वापः  
____
+++(यागदिवसे कर्मारम्भे हस्तौ सम्मृशति)+++  
+++(हस्तौ!)+++ कर्म॑णे वान् दे॒वेभ्य॑श् शकेयम्।

____
+++(शूर्पमादत्ते)+++  
वेषा॑य+++(=विष्णवे [यज्ञाय])+++ त्वा।
____
+++(गार्हपत्ये प्रतितपति)+++  
प्रत्यु॑ष्ट॒ꣳ॒+++(=प्रतिदग्धं)+++ रख्ष॒ प्रत्यु॑ष्टा॒ अरा॑तयः+++(=अदानाः)+++।

____

+++(धुरमभिमृशति)+++  
धूर्+++(=धूस्स्थ हिंसको ऽग्निः)+++ अ॑सि  ।  
धूर्व॒+++(=हिंसकाग्ने)+++ धूर्व॑न्त॒न्+++(=हिंसकं)+++ धूर्व॑+++(=नाशय)+++ ।   
+++('एष वै धुर्योग्निः' (तै.ब्रा. 3.2.4) इति ब्राह्मणम्)+++  
+++(कथमिवोदात्तो धूर्वशब्दयोः? सर्वनिघातस् स्यान्ननु??)+++

तं योँ᳚ऽस्मान्धूर्व॑ति तन् धू᳚र्व॒ यव्ँ व॒यन् धूर्वा॑मः ।
____

+++(अनोभऽिमन्त्रयते)+++  

+++(हे शकट!)+++ त्वन् दे॒वाना॑मसि  ।   
सस्नि॑+++(=शुद्ध)+++तम॒म्, पप्रि॑+++(=पूर्ण)+++त॒मं॒, जुष्ट॑+++(=प्रिय)+++तमम्, वह्नि॑तमं, देव॒हूत॑मम्, अह्रु॑तम्+++(=अकुटिलम्)+++ असि ।   

हवि॒र्धान॒न् +++(यतस् त्वं ततो)+++ दृꣳह॑स्व+++(=दृढा भव)+++ ।  
मा ह्वाः᳚+++(=कुटिला भूः)+++ ।  

____

+++(पुरोडाशीयान् प्रेक्षते)+++  
मि॒त्रस्य॑ त्वा॒ चख्षु॑षा॒ प्रेख्षे᳚ ।  
मा भेः+++(=भैषीः)+++ ।  
मा सव्विँ॑क्थाः+++(=कंपिष्ठाः)+++ ।  
मा त्वा᳚ [5] हि॒ꣳ॒सि॒षम् ।
____
+++(तृणानि निरस्यति)+++  
उ॒रु +++(भव)+++ वाता॑य ।  
+++(एतेनावारुणत्वं हविषः कृतं भवति । 'यद्वै किञ्च वातो नाभिवाति' (तै.ब्रा. 3.2.4) इत्यादि ब्राह्मणम् ॥)+++

____
+++(निर्वपति)+++  
- दे॒वस्य॑ त्वा सवि॒तु प्र॑स॒वे᳚+++(=अनुज्ञायां)+++, अ॒श्विनो᳚र् बा॒हुभ्या᳚म्, पू॒ष्णो हस्ता᳚भ्याम्  - अ॒ग्नये॒ जुष्ट॒न्निर्व॑पामि ।    
- [दे॒वस्य॑ त्वा सवि॒तु प्र॑स॒वे᳚, अ॒श्विनो᳚र्बा॒हुभ्या᳚म्, पू॒ष्णो हस्ता᳚भ्याम्  ।] अ॒ग्नीषोमा᳚भ्यां [जुष्ट॒न्निर्व॑पामि] ।    

____
+++(निरुप्तानभिमृशति)+++  
इ॒दन्दे॒वाना॑म् ।
____

+++(निरुप्तशेषमभिमृशति)+++  
इ॒दमु॑ नस् स॒ह +++(देवैः)+++।

____
+++(निरुप्ते कोष्ठादौ वाऽवशिष्टमावपति)+++  
स्फा॒त्यै+++(=वृद्ध्यै)+++ त्वा॒ +++(=अवशिष्टं)+++ नारा᳚त्यै ।

____
+++(आहवनीयमन्वीक्षते)+++  
सुव॑र् अ॒भि वि ख्ये॑षव्ँ+++(=अपश्यं)+++ वैश्वान॒रञ् ज्योतिः॑ ।

____
+++(गृहाननुवीक्षते)+++  
दृꣳह॑न्ता॒न् दुर्याः॒+++(=गृहाः)+++ द्यावा॑पृथि॒व्योः +++(भोगाय)+++।

____
+++(उद्गच्छति)+++  
+++(हे हविः!)+++ उ॒र्व् अ॑न्तरि॑ख्ष॒म् अन्वि॑हि ।

____
+++(हविस्सादयति)+++  
अदि॑त्यास् त्वो॒पस्थे॑ सादयामि ।

____
+++(गार्हपत्यमभिमन्त्रयते)+++  
अग्ने॑ ह॒व्यꣳ र॑ख्षस्व ॥ [6]  

इति चतुर्थोनुवाकः ॥

##   अनुवाकः ५  हविःप्रोक्षणादिः  

+++(अप उत्पुनाति)+++  
<div class="js_include" url="../../../../../AdityaH/Rk/devo_vas_savitotpunAtu/"  newLevelForH1="4" includeTitle="true"> </div>  



+++('असौ वा आदित्योच्छिद्रं पवित्रम्' (तै.ब्रा. 3.2.5) इत्यादि ब्राह्मणम् ।)+++

____
+++(उन्महयन्न् उपोत्तिष्ठति)+++  
+++(हे)+++ आपो॑ देवीर् अग्रेपुवो, अ॒ग्रे॒गु॒वो+++(=अग्रेसराः)+++ ऽग्र॑ इ॒मय्ँ य॒ज्ञन् न॑यत ।  
अग्रे॑ य॒ज्ञप॑तिन् धत्त ।  
यु॒ष्मानिन्द्रो॑ऽवृणीत वृत्र॒तूर्ये॑+++(=वधे)+++  ।  
यू॒यमिन्द्र॑म् अवृणीध्वव्ँ वृत्र॒तूर्ये॑  ।

____
+++(प्रोक्षणीः प्रोक्षति)+++  
प्रोख्षि॑तास् स्थ ।

____
+++(पुरोडाशीयान् प्रोक्षति)+++  
अ॒ग्नये॑ वो॒ जुष्ट॒म्+++(=प्रियं)+++ +++(यथा तथा)+++ प्रोख्षा᳚मि  ।  
अ॒ग्नीषोमा᳚भ्या॒म् [वो॒ जुष्ट॒म् प्रोख्षा᳚मि ] ।

____
+++(पात्राणि प्रोक्षति)+++  
शुन्ध॑ध्व॒न् दैव्या॑य॒ कर्म॑णे देवय॒ज्यायै॑ ।
____
+++(कृष्णाजिनमवधूनोति)+++  
अव॑धूत॒ꣳ॒ रख्षोऽव॑धूता॒ अरा॑त॒यः ।

____
+++(कृष्णाजिनमवस्तृणाति)+++  
अदि॑त्या॒स् त्वग॑सि ।  
प्रति॑ +++(तादृशीं)+++ त्वा॒+++(ं)+++ पृ॒थि॒वी +++(स्वस्या उपरि)+++ वे᳚त्तु ।
____
+++(उलूखलमध्यूहति)+++  
अ॒धि॒-षव॑णम्+++(=निपीडनम्)+++ असि  ।  
वानस्प॒त्यम् +++(सत्)+++ प्रति॑ त्वा+++(ं)+++ ऽदि॑त्या॒स् त्वग् वे᳚त्तु ।  
____
+++(पुरोडाशीयानावपति)+++  
+++(हे पुरोडाशीयसमूह!)+++ अ॒ग्नेस्त॒नूर॑सि ।  
वा॒चो वि॒सर्ज॑नम् [असि] ।  
+++( 'यदा हि प्रजा ओषधीनामश्नन्ति । अथ वाचं विसृजन्ते' (तै.ब्रा. 3.2.5) इति ब्राह्मणम् ।)+++  
दे॒व-वी॑तये+++(=भोगाय)+++ त्वा गृह्णा॒मि ।  +++(दासीभारादित्वात् (पा.सू. 6.2.42) पूर्वपदप्रकृतिस्वरत्वम् ॥)+++


____
+++(मुसलमवदधाति)+++  
अद्रि॑रसि वानस्प॒त्यः ।  
स इ॒दन् दे॒वेभ्यो॑ ह॒व्यꣳ सु॒शमि॑+++(=सु शाम्यतीति)+++  शमि॒ष्व+++(=शामय)+++ ।  
____
+++(वृषारवेण दृषदुपले समाहन्ति)+++  
इष॒मा  व॑द  +++(देवेभ्यः!)+++।  
ऊर्ज॒म्+++(=रसं)+++ आ व॑द  ।
____
+++(हे यज्ञायुधानि!)+++ द्यु॒मद् +++(अन्नं)+++ व॑दत ।
____
व॒यꣳ +++(शत्रु)+++स॑ङ्घा॒तञ् जे᳚ष्म+++(=जयेम)+++ ।  
+++('मनोश्श्रद्धा देवस्य' (तै.ब्रा. 3.2.5) इत्यादिब्राह्मणम् ॥)+++
____
+++(शूर्पमुपयच्छति)+++  
व॒र्‌षवृ॑द्धमसि ।
____
+++(पुरोडाशीयानुद्वपति शूर्पे)+++  
प्रति॑ त्वा व॒र्षवृ॑द्धव्वेँत्तु ।
____

+++(परापुनाति)+++  
परा॑पूत॒ꣳ॒ रख्ष॒  
परा॑पूता॒ अरा॑तयः  ।

+++('यज्ञꣳ रक्षाꣳस्यनुप्राविशन्' (तै.ब्रा. 3.2.5) इति ब्राह्मणम् ॥)+++

____
+++(तुषान्निरस्यति)+++  
रख्ष॑साम्भा॒गो॑ऽसि ।
____
+++(त्वचं विविनक्ति)+++  
वा॒युर्वो॒ +++(तण्डुलेभ्यः कणान्)+++ विवि॑नक्तु ।
____
+++(तण्डुलान् [कृष्णाजिने?] प्रस्कन्दयति)+++  
दे॒वो व॑स्सवि॒ता हिर॑ण्यपाणि॒ प्रति॑गृह्णातु ॥ [8]  

इति पञ्चमोनुवाकः ॥

##  अनुवाकः ६ व्रीहिपेषणम्‌  

____
+++(कृष्णाजिनमवधूनोति)+++  
अव॑धूत॒ꣳ॒ रख्षोऽव॑धूता॒ अरा॑त॒यः ।
____
+++(कृष्णाजिनमवस्तृणाति)+++  
अदि॑त्या॒स् त्वग॑सि ।  
प्रति॑ +++(तादृशीं)+++ त्वा॒+++(ं)+++ पृ॒थि॒वी +++(स्वस्या उपरि)+++ वे᳚त्तु ।
____
+++(शम्यां निदधाति)+++  
दि॒वस् स्क॑म्भ॒निर्+++(=धारयित्र्य्)+++ अ॑सि ।

प्रति॒ त्वा ऽदि॑त्या॒स् त्वग् +++(स्वस्या उपरि)+++ वे᳚त्तु ।
+++('द्यावापृथिवी सहास्ताम्' (तै.ब्रा. 3.2.6) इत्यादि ब्राह्मणम् ॥)+++
____
+++(शम्यायां दृषदमत्यादधाति)+++  
+++(हे दृषत्!)+++ धि॒षणा॑+++(=धृष्टा = लवने समर्था)+++ ऽसि पर्व॒त्या +++(पर्वतमर्हतीति)+++ ।  
प्रति॑ त्वा दि॒वस् स्क॑म्भ॒निर् +++(शम्या)+++ वे᳚त्तु ।
____
+++(दृषद्युपलामत्यादधति)+++  
+++(उपले!)+++ धि॒षणा॑ऽसि पा॒र्व॒ते॒यी ।  
प्रति॑ त्वा पर्व॒तिर् +++(=परिपूर्णा शिला = दृषत्)+++ वे᳚त्तु ।
____
+++(पुरोडाशीयानधिवपति)+++  
दे॒वस्य॑ त्वा सवि॒तु प्र॑स॒वे᳚ऽश्विनो᳚र्बा॒हुभ्या᳚म्पू॒ष्णो हस्ता᳚भ्या॒मधि॑वपामि।  
धा॒न्य॑म्+++(=धा+यत्)+++ असि ।  
धि॒नु॒हि+++(=प्रीणय)+++ दे॒वान् ।

____
+++(पिनष्टि)+++  
प्रा॒णाय॑ त्वा +++(प्राचीनं पिनष्मि)+++।  
अ॒पा॒नाय॑ त्वा +++(प्रतीचीनं)+++।     
व्या॒नाय॑ त्वा +++(तिरश्चीनं)+++।  
____
+++(बाहू अन्ववेक्षते)+++  
दी॒र्घाम् अनु॒ प्रसि॑ति॒म्+++(=प्रबन्धम्)+++ आयु॑षे धाम्+++(=दधामि)+++  ।
____
+++(कृष्णाजिने पिष्टानि प्रस्कन्दयति)+++  
दे॒वो व॑स्सवि॒ता हिर॑ण्यपाणि॒ प्रति॑ गृह्णातु ॥ [9]   

इति षष्ठोनुवाकः

## अनुवाकः ७ कपालोपधानम्
____
+++(धृष्टिमादत्ते)+++  
+++(हे उपवेष!)+++ धृष्टि॑र् सि॒ ब्रह्म॑ य॒च्छ ।
____
+++(गार्हपत्यमभिमन्त्रयते)+++  
अपा᳚ ऽग्ने॒, ऽग्निम् आमा+++(=अपक्वा)+++द॑ञ् जहि +++(, पक्वादं रक्ष)+++ ।
____
+++(अङ्गारं निरस्यति)+++  
निष् क्र॒व्यादꣳ॑ से॒ध+++(=गमय)+++ ।
____
+++(अङ्गारमन्यमावर्तयति)+++  
आ दे॑व॒यज॑व्ँ वह ।
____
+++(अङ्गारमधिवर्तयति)+++
निर्द॑ग्ध॒ꣳ॒ रख्षो॒  
निर्द॑ग्धा॒ अरा॑तयः ।
____
+++(मध्यमं कपालमुपदधाति)+++  
+++(पुरोडाशस्य)+++ ध्रु॒वम॑सि ।  
पृ॒थि॒वीन् दृꣳ॑ह।  
आयु॑र् दृꣳह ।  
प्र॒जान् दृꣳ॑ह ।  
सजा॒तान॒स्मै यज॑मानाय॒ पर्यू॑ह ।  
+++('सजातानस्मा अभितो बहुलान् करोति' (तै.ब्रा. 3.2.7) इत्यादि ब्राह्मणम् ।)+++
____
+++(पूर्वार्धमुपदधाति)+++  
+++(पुरोडाशस्य)+++ ध॒र्त्रम्+++(=धारकम्)+++ अ॑सि ।    
अ॒न्तरि॑ख्षन् दृꣳह ।    
प्रा॒णन् दृꣳ॑ह ।  
अपा॒नन् दृꣳ॑ह ।   
सजा॒तान॒स्मै यज॑मानाय॒ पर्यू॑ह ।
____
+++(अपरार्धमुपदधाति)+++  
+++(पुरोडाशस्य)+++ ध॒रुण॑म्+++(=धारकम्)+++ असि ।  
दिव॑न्दृꣳह ।  
चख्षु॑र्दृꣳह ।  
श्रोत्र॑न्दृꣳह ।  
सजा॒तान॒स्मै यज॑मानाय॒ पर्यू॑ह ।
____
+++(दक्षिणार्धमुपदधाति)+++  
धर्मा॑+++(=धारकम्)+++ ऽसि ।  
दिशो॑ दृꣳह ।  
योनि॑न् दृꣳह।  
प्र॒जान् दृꣳ॑ह ।  
सजा॒तान॒स्मै यज॑मानाय॒ पर्यू॑ह ।
____
+++(अन्यान्युपदधाति)+++  
चित॑स् स्थ ।  
+++(प्रत्येकमभिधानादेकवचनम्)+++  
प्र॒जाम् अ॒स्मै [यज॑मानाय॒ पर्यू॑ह ] ।  
र॒यिम॒स्मै  [यज॑मानाय॒ पर्यू॑ह ] ।  
स॑जा॒तान॒स्मै यज॑मानाय॒ पर्यू॑ह ।  
____
+++(अङ्गारैरभिवासयति)+++  
भृगू॑णा॒म् अङ्गि॑रसा॒न् तप॑सा तप्यध्वम् ।
____
+++(कपालानि विमुञ्चति)+++  
यानि॑ घ॒र्मे क॒पाला᳚न्य्  
उपचि॒न्वन्ति॑ वे॒धसः॑+++(=अध्वर्यवः)+++ ।  
पू॒ष्णस् तान्यपि॑ +++(श्रपण-)+++व्र॒त+++(य् समाप्ते)+++  
इ॑न्द्रवा॒यू वि मु॑ञ्चताम् ॥ [11]   
इति सप्तमोनुवाकः

## अनुवाकः ८ संवापादिः   

____
+++(पिष्टानि संवपति)+++  
सव्वँ॑पामि ।

____
+++(प्रणीता मदन्तीरानीयमानाः प्रतिमन्त्रयते)+++  
सम् +++(प्रणीता-)+++आपो॑ +++(मदन्ती/क्वथित)+++अ॒द्भिर्॑ अग्मत॒  
सम् +++(पिष्टरूपा)+++ ओष॑धयो॒ रसे॑न ।  
सꣳ रे॒वती॒र्+++(=धनवत्यः)+++ जग॑तीभि॒र्+++(=जङ्गमाभिः)+++  
मधु॑मती॒र् मधु॑मतीभिस् सृज्यध्वम्  ।।

____
+++(अपः परिप्लावयति)+++  

अ॒द्भ्य परि॒ प्रजा॑तास्स्थ +++(हे ओषधयः!)+++।   
सम॒द्भि पृ॑च्यध्वम् ।
____
+++(आलोडयति)+++  
+++(प्रजानां)+++ जन॑यत्यै त्वा॒ सय्यौँ᳚मि+++(=मिश्रीकरोमि)+++ ।
____
+++(व्यूह्याभिमृशति)+++  
अ॒ग्नये᳚ त्वा +++(ऽभिमृशामि)+++।   
अ॒ग्नीषोमा᳚भ्याम् [त्वा]  +++(ऽभिमृशामि)+++।  
____
+++(पिण्डं करोति)+++  
म॒खस्य॒ शिरो॑ऽसि ।
____
+++(अधिश्रयति)+++  
घ॒र्मो॑ ऽसि वि॒श्वायुः॑।
____
+++(प्रथयति)+++  
उ॒रु प्र॑थस्व ।  
उ॒रु ते॑ य॒ज्ञप॑ति प्रथताम् ।  
____
+++(श्लक्ष्णीकरोति)+++  
त्वच॑ङ् गृह्णीष्व ।
____
+++(पर्यग्नि करोति)+++  
अन्तरि॑त॒ꣳ॒ रख्षो॒  
ऽन्तरि॑ता॒ अरा॑तयः ।
____
+++(श्रपयति)+++  
दे॒वस् त्वा॑ सवि॒ता श्र॑पयतु ।   
वर्षि॑ष्ठे॒ अधि॒ नाके᳚+++(=द्युवह्नौ रक्षोहन्त्रे)+++।   
अ॒ग्निस् ते॑ त॒नुव॒म् मा ऽति॑ धाक् ।
____
+++(गार्हपत्यमभिमन्त्रयते)+++  
अग्ने॑ ह॒व्यꣳ र॑ख्षस्व ।
____
+++(भस्मनाभिवासयति)+++  
सम् ब्रह्म॑णा पृच्यस्व ।
____
+++(पात्रनिर्णेजनीरपो निनयति)+++  
ए॒क॒ताय॒ स्वाहा᳚ ।   
द्वि॒ताय॒ स्वाहा᳚ ।    
त्रि॒ताय॒ स्वाहा᳚ ।  
+++('तत एकतोजायत' (तै.ब्रा. 3.2.8) इत्यादिब्राह्मणे प्रसिद्धाः तद्वाच्याः पित्रादयः अग्निष्वात्तादयः ।)+++

 इत्यष्टमोनुवाकः  

##  अनुवाकः ९ वेदिकरणम्
____
+++(स्फ्यमादत्ते)+++  
आ द॑दे ।
____
+++(स्फ्यमनुमन्त्रयते)+++
इन्द्र॑स्य बा॒हुर॑सि दख्षि॑णस्  
+++(शत्रूणां)+++ स॒हस्र॑-भृष्टिश्+++(=पाकः)+++  
श॒तते॑जाः ।

____
+++(तीक्ष्णीकरोति)+++  
वा॒युर॑सि ति॒ग्मते॑जाः ।
____
+++(बर्हिः प्रहरति)+++  
+++(हे)+++ पृथि॑वि! देवयज॒न्य्! ओष॑ध्यास् ते॒ मूल॒म् मा हिꣳ॑सिषम् +++(स्फ्यप्रहारेण)+++।
____
+++(सतृणं पुरीषमादत्ते)+++  
अप॑हतो॒ ऽररु॑ पृथि॒व्यै  ।  
+++('अररुर्वै नामासुर आसीत्' (तै.ब्रा. 3.2.9) इत्यादिब्राह्मणप्रसिद्धः असुरविशेषोऽररुः, अरणशीलः गूढचारी ।)+++
____  
+++(??हरति)+++  
व्र॒जङ् ग॑च्छ गो॒स्थान॑म् ।
____
+++(वेदिं प्रत्यवेक्षते)+++  
वर्ष॑तु +++(स्फ्येन प्रहृतायाः)+++ ते॒ द्यौः ।
____
+++(निवपति)+++  
ब॒धा॒न दे॑व सवित पर॒मस्या᳚म् परा॒वति॑+++(=सुदूरस्थे)+++  
श॒तेन॒+++(=शतैः)+++ पाशै॒र् यो᳚ ऽस्मान् द्वेष्टि॒ यञ्च॑ व॒यन्द्वि॒ष्मः।  
तमतो॒  मा मौ᳚क् ।  
अप॑हतो॒ ऽररु॑ पृथि॒व्यै।   
+++('अररुर्वै नामासुर आसीत्' (तै.ब्रा. 3.2.9) इत्यादिब्राह्मणप्रसिद्धः असुरविशेषोऽररुः, अरणशीलः गूढचारी ।)+++
____
+++(तस्यैवावर्तनम्)+++  
[व्र॒जङ्ग॑च्छ गो॒स्थानं … तमतो॒  मा मौ᳚क् ।]  
अप॑हतो॒ऽररु॑ पृथि॒व्यै दे॑व॒यज॑न्यै। +++(प्रथमप्रहारेण देवयजनीकृता सा।)+++  
[व्र॒जङ्ग॑च्छ गो॒स्थानं … तमतो॒  मा मौ᳚क् ।]  
पृथि॒व्या+++(व्यै)+++ अदे॑वयजनः +++(असुरः)+++।  
अ॒ररु॑स् ते॒ दिव॒म् मा ऽस्का॑न्+++(=गात्)+++ ।  
+++('भ्रातृव्यो वा अररुः' (तै.ब्रा. 3.2.9) इत्यादि ब्राह्मणम् ॥)+++
____
+++(वेदिं परिगृह्णाति)+++  
+++(अष्टौ)+++ वस॑वस् त्वा॒ +++(दक्षिणतः)+++ परि॑गृह्णन्तु +++(अष्टाक्षरेण)+++ गाय॒त्रेण॒ छन्द॑सा ।  
+++(एकादश)+++ रु॒द्रास् त्वा॒ परि॑गृह्णन्तु॒ +++(एकादशाक्षरेण)+++ त्रैष्टु॑भेन॒ छन्द॑सा ।  
+++(द्वादश)+++ आदि॒त्यास्त्वा॒ +++(उत्तरतः)+++ परि॑गृह्णन्तु॒ +++(द्वादशाक्षरेण)+++ जाग॑तेन॒ छन्द॑सा ।  
+++('असुराणां वा इयमग्र आसीत्' (तै.ब्रा. 3.2.9) इत्यादि ब्राह्मणम् ॥)+++

____
+++(खनति)+++  
दे॒वस्य॑ सवि॒तुस् स॒वे +++(=अनुज्ञायाम्)+++  
कर्म॑ कृण्वन्ति वे॒धसः॑+++(=ऋत्विजः)+++ ।  
+++(ततो मम नापराधः।)+++
____

+++(उत्तरं परिग्राहं परिगृह्णाति)+++

+++(हे वेदे!)+++ ऋ॒तम॑सि ।  
ऋत॒सद॑नमसि ।   
ऋत॒श्रीर॑सि ।  
____
+++(समीकरोति)+++  
धा अ॑सि ।  
स्व॒धा+++(=अन्नं, स्वं पुरुषं दधातीति)+++ अ॑सि ।  
उ॒र्वी चाऽसि॑।  
वस्वी॑ चासि ।  
____
पु॒रा क्रू॒रस्य॑ +++(अरुरोर् असुरस्य)+++ वि॒सृपो॑+++(=विसर्पणात्)+++ विरफ्शिन्न्+++(=विविधशब्दवति वेदे!)+++  
उदा॒दाय॑ पृथि॒वीञ्+++(=प्रथितां)+++ जी॒र+++(=अग्नि/बुद्धि)+++दा॑नुः+++(=दात्री[म्])+++  ।  
याम् ऐर॑यञ् च॒न्द्रम॑सि स्व॒धाभि॒स्  
तान् धीरा॑सो अनु॒दृश्य॑ यजन्ते ॥ [15]

इति प्रथमे नवमोनुवाकः  

## अनुवाकः १० हविर्ग्रहणम्  
+++(गार्हपत्ये स्रुवादीन् प्रतितपति)+++  
प्रत्यु॑ष्ट॒ꣳ॒ रख्ष॒  
प्रत्यु॑ष्टा॒ अरा॑तयः ।  
अग्नेर् व॒स् तेजि॑ष्ठेन॒ तेज॑सा॒ निष्ट॑पामि ।  
____
{{< figure src="../../../../../../kalpaH/images/shrauta-yAga/upakaraNa/sruk-big-sruva-small.jpg" title="स्रुक्, स्रुवः" class="thumbnail">}}


+++(स्रुवं सम्मार्ष्टि)+++  
गो॒ष्ठम् मा निर्मृ॑ख्षम्+++(=विनीनशम्)+++  ।  
+++(अतः)+++ वा॒जिन॑न्+++(=अन्नवन्तम्)+++ त्वा सपत्न-सा॒हꣳ+++(=अभिभवितारं)+++ सम्मा᳚र्ज्मि ।  
____
{{< figure src="../../../../../../kalpaH/images/shrauta-yAga/upakaraNa/juhU.png" title="जुहू" class="thumbnail">}}

+++(जुहूं सम्मार्ष्टि)+++  
वाच॑म् [मा निर्मृ॑ख्षम्+++(=विनीनशम्)+++  ।  +++(अतः)+++ वा॒जिन॑न्+++(=अन्नवन्तम्)+++ त्वा सपत्न-सा॒हꣳ+++(=अभिभवितारं)+++ सम्मा᳚र्ज्मि ।]।   
प्रा॒णम् [मा निर्मृ॑ख्षम्+++(=विनीनशम्)+++  ।  +++(अतः)+++ वा॒जिन॑न्+++(=अन्नवन्तम्)+++ त्वा सपत्न-सा॒हꣳ+++(=अभिभवितारं)+++ सम्मा᳚र्ज्मि ।]

____
{{< figure src="../../../../../../kalpaH/images/shrauta-yAga/upakaraNa/upabhRt.png" title="उपभृत्" class="thumbnail">}}

+++(उपभृतं सम्मार्ष्टि)+++  
चख्षुः॑ [मा निर्मृ॑ख्षम्+++(=विनीनशम्)+++  ।  +++(अतः)+++ वा॒जिन॑न्+++(=अन्नवन्तम्)+++ त्वा सपत्न-सा॒हꣳ+++(=अभिभवितारं)+++ सम्मा᳚र्ज्मि ।]   
श्रोत्र॑म्  [मा निर्मृ॑ख्षम्+++(=विनीनशम्)+++  ।  +++(अतः)+++ वा॒जिन॑न्+++(=अन्नवन्तम्)+++ त्वा सपत्न-सा॒हꣳ+++(=अभिभवितारं)+++ सम्मा᳚र्ज्मि ।]
____
{{< figure src="../../../../../../kalpaH/images/shrauta-yAga/upakaraNa/dhruvA.png" title="ध्रुवा" class="thumbnail">}}

+++(ध्रुवां सम्मार्ष्टि)+++

प्र॒जाम् [मा निर्मृ॑ख्षम्+++(=विनीनशम्)+++  ।  +++(अतः)+++ वा॒जिन॑न्+++(=अन्नवन्तम्)+++ त्वा सपत्न-सा॒हꣳ+++(=अभिभवितारं)+++ सम्मा᳚र्ज्मि ।]  
योनि॒म् [मा निर्मृ॑ख्षम्+++(=विनीनशम्)+++  ।  +++(अतः)+++ वा॒जिन॑न्+++(=अन्नवन्तम्)+++ त्वा सपत्न-सा॒हꣳ+++(=अभिभवितारं)+++ सम्मा᳚र्ज्मि ।]  
____
+++(पत्नीं योक्त्रेण सन्नह्यति, तदा पत्नी वदति-)+++  
आ॒शासा॑ना सौमन॒सम्  
प्र॒जाꣳ सौभा᳚ग्यन् त॒नूम् ।    
अ॒ग्नेरनु॑व्रता भू॒त्वा  
सन्न॑ह्ये सुकृ॒ताय॒ कम्+++(=सुखं [यथा भवति])+++ ।।  

____
+++(पत्नी गार्हपत्यमुपसीदति)+++  
सु॒प्र॒जस॑स् त्वा व॒यꣳ  
सु॒पत्नी॒र् उप॑ [16] से॒दि॒म॒ ।  
अग्ने॑ सपत्न॒दम्भ॑न॒म्  
अद॑ब्धासो॒ अदा॑᳚भ्यम् ।।  
____
+++(योक्त्रं पत्नी विमुञ्चति यदा तदा -)+++  
इ॒मव्ँ विष्या॑मि॒ वरु॑णस्य॒+++(=छादकस्य [वस्त्रस्य/ वरुणस्य वा])+++ पाश॒य्ँ +++(योक्त्ररूपम्)+++  
यम् अब॑ध्नीत सवि॒ता सु॒केतः॑ ।   
धा॒तुश्+++(=प्रजापतेश्)+++ च॒ योनौ॑ सुकृ॒तस्य॑ लो॒के  
स्यो॒नम् मे॑ स॒ह पत्या॑ करोमि ।।   

____
+++(सयोक्त्रेऽञ्जलौ उदपात्र आनीयमाने पत्नी गार्हपत्यमुपतिष्ठते)+++  
समायु॑षा॒ सम्प्र॒जया॒  
सम॑ग्ने॒ वर्च॑सा॒ पुनः॑ ।  
सम्पत्नी॒ पत्या॒ऽहङ् ग॑च्छे॒  
समा॒त्मा त॒नुवा॒ मम॑ ।।

____
+++(आज्यं निर्वपति)+++  
म॒ही॒नाम् +++(गवां)+++ पयो॑ ऽसि  ।  
ओष॑धीना॒ꣳ॒ रसः॑।  
तस्य॑ तेऽख्षी॑यमाणस्य॒ निर्व॑पामि  ।

__
+++(पत्नी आज्यमवेक्षते)+++

म॒ही॒नाम् +++(गवां)+++ पयो॑ ऽसि  ।  
ओष॑धीना॒ꣳ॒ रसः॑ ।  
अद॑ब्धेन त्वा॒ चख्षु॒षाऽवे᳚ख्षे सुप्रजा॒स्त्वाय॑ ।

____
+++(गार्हपत्येधिश्रयति)+++  
तेजो॑ ऽसि ।  
+++('अमेध्यं वा एतत्करोति' (तै.ब्रा. 3.3.4) इत्यादि ब्राह्मणम् ॥)+++
____
+++(आहरति)+++  
+++(आहवनीय-)+++तेजो ऽनु॒  प्रेहि॑ ।
____
+++(आहवनीयेऽधिश्रयति)+++  
अ॒ग्निस् ते॒ तेजो॒ मा विनै॑त्+++(=विनैषीत्)+++ ।  

____
+++(आज्यमवेक्षते)+++  
अ॒ग्नेर् जि॒ह्वा ऽसि॑ ।  
सु॒भूर् दे॒वाना॒न्, धाम्ने॑धाम्ने+++(=धारणेधारणे)+++ दे॒वेभ्यो॒ यजु॑षेयजुषे भव ।  
____
+++(उत्पुनाति)+++  
शु॒क्रम्+++(=शुद्धम्)+++ अ॑सि ।  
ज्योति॑रसि ।  
तेजो॑ऽसि ।
____
+++(प्रोक्षणीरुत्पुनाति)+++  
<div class="js_include" url="../../../../../AdityaH/Rk/devo_vas_savitotpunAtu/"  newLevelForH1="4" includeTitle="true"> </div>  

____
+++(जुह्वामाज्यं गृह्णाति)+++  
शु॒क्रन्+++(=शुद्धं)+++ त्वा॑ शु॒क्राया᳚म् +++(जुह्वां)+++ धाम्ने॑धाम्ने+++(=धारणेधारणे)+++ दे॒वेभ्यो॒ यजु॑षेयजुषे गृह्णामि।  
+++(आघारार्थत्वात्, प्रयाजार्थत्वाच्च 'धाम्नेधाम्ने' इत्याद्युपपद्यते ।)+++
____
+++(उपभृति गृह्णाति)+++  
ज्योति॑स् त्वा॒ ज्योति॑षि +++(उपभृति)+++ धाम्ने॑धाम्ने+++(=धारणेधारणे)+++ दे॒वेभ्यो॒ यजु॑षेयजुषे गृह्णामि।  
____
+++(ध्रुवायां गृह्णाति)+++
अ॒र्चिस् त्वा॒ ऽर्चिषि॑ +++(ध्रुवायां)+++ [धाम्ने॑धाम्ने+++(=धारणेधारणे)+++ दे॒वेभ्यो॒ यजु॑षेयजुषे गृह्णामि।]  

इति दशमोनुवाकः

## अनुवाकः ११ हविरासनादिः
____
+++(इध्मं प्रोक्षति)+++  
कृष्णो᳚ऽसि ।   
+++('अग्निर्देवेभ्यो निलायत । कृष्णो रूपं कृत्वा । स वनस्पतीन्प्राविशत्' (तै.ब्रा. 3.3.6) इत्यादिब्राह्मणोक्तो)+++  
आ॒ख॒रे॒ष्ठो᳚ +++(=आखनति भुवम् इति)+++ ऽसि ।  
अ॒ग्नये᳚ त्वा॒ +++(प्रोक्षामि +इत्याह)+++ स्वाहा᳚ +++(=सरस्वती)+++ ।

____
+++(वेदिं प्रोक्षति)+++  
वेदि॑र्+++(=वेदयित्री [हविषाम्])+++ असि ।  
ब॒र्‌हिषे᳚ त्वा॒ +++(प्रोक्षामि +इत्याह)+++ स्वाहा᳚ +++(=सरस्वती)+++ ।

____
+++(बर्हिः प्रोक्षति)+++  
ब॒र्‌हिर॑सि ।  
स्रु॒ग्भ्यस्त्वा॒ +++(प्रोक्षामि +इत्याह)+++ स्वाहा᳚ +++(=सरस्वती)+++ ।  
+++('प्रजा वै बर्हिः । यजमानस्स्रुचः' (तै.ब्रा. 3.3.6) इत्यादि ब्राह्मणम् ॥)+++
____
[संयुक्तमन्त्रः－ दि॒वे त्वा॒ऽन्तरि॑ख्षाय त्वा पृथि॒व्यैत्वा ]
+++(अन्तर्वेद्यूर्ध्वाग्रं बर्हिस्स्थापयित्वा प्रोक्षति)+++  
दि॒वे त्वा᳚  +++(प्रोक्षामि)+++ ।  
अन्तरि॑ख्षाय त्वा  +++(प्रोक्षामि)+++ ।  
पृ॒थि॒व्यै त्वा᳚ +++(प्रोक्षामि)+++ ।

____
+++(दक्षिणस्याश् श्रोणेर् उत्तरस्याः प्रोक्षणीशेषं निनयति)+++  
स्व॒धा+++(=अन्नं)+++ +++(मासनाम-)+++पि॒तृभ्यः॒ ऊर्ग्+++(=बलप्राणनयोरुद्दीपकं)+++ भ॑व बर्हि॒षद्भ्यः॑ ।  
+++('मासा वै पितरो बर्हिषदः' (तै.ब्रा. 3.3.6) इत्यादिब्राह्मणप्रसिद्धाः।)+++  
+++(हे आपः!)+++ ऊ॒र्जा+++(=रसेन सह)+++ पृ॑थि॒वीङ् ग॑च्छत ।
____
+++(प्रस्तरं गृह्णाति)+++  
विष्णो॒स् +++(यज्ञस्य)+++ स्तूपो॑ ऽसि।  
+++('यज्ञो वै विष्णुः' (तै.ब्रा. 3.3.6) इति ब्राह्मणम् ।)+++
____
+++(बर्हिस्स्तृणाति)+++  
ऊर्णा᳚-म्रदसन्+++(=मृदुं)+++ त्वा स्तृणामि स्व्+आ॒स॒-स्थन् दे॒वेभ्यः॑।

____
+++(मध्यमं परिधिं पीरदधाति)+++  
गन्ध॒र्वो॑ऽसि वि॒श्वाव॑सुर्, विश्व॑स्मा॒द् ईष॑तो+++(=ईषमानात् = हिंसकाद्)+++ यज॑मानस्य परि॒धिर्, इ॒ड+++(=इड्-वान् = अन्नवान्)+++ ई॑डि॒तः+++(=स्तुतः)+++। 

____
+++(दक्षिणं परिदधाति)+++  
इन्द्र॑स्य बा॒हुर॑सि दख्षि॑णः, यज॑मानस्य परि॒धिः, इ॒ड+++(=इड्-वान् = अन्नवान्)+++  ई॑डि॒तः ।  
____
+++(उत्तरं परिदधाति)+++  
+++(हे कुण्ड!)+++ मि॒त्रावरु॑णौ त्वोत्तर॒त परि॑धत्ताम्।  
ध्रु॒वेण॒ धर्म॑णा॒ यज॑मानस्य परि॒धिर्, इ॒ड+++(=इड्-वान् = अन्नवान्)+++  ई॑डि॒तः ।  
____
+++(सूर्येण पुरस्तात् परिधानकार्यं करोति)+++  
+++(हे कुण्ड!)+++ सूर्य॑स्त्वा पु॒रस्ता᳚त् पातु कस्या᳚श्चिद् अ॒भिश॑स्त्याः ।

____
+++(ऊर्ध्वे समिधावादधाति)+++  
वी॒ति+++(=इष्ट)+++हो᳚त्रन्+++(=स्तोत्रं)+++ त्वा कवे  
द्यु॒मन्त॒ꣳ॒ समि॑धीम॒हि ।  
+++(हे)+++ अग्ने॑! बृ॒हन्त॑म् अध्व॒रे ।।
____
+++(बर्हिःप्रस्तरविभागार्थं स्थापिते दर्भद्वयं "विधृती" मादयति)+++  
वि॒शो य॒न्त्रे+++(=यमने)+++ स्थः॑।
____
+++(तयोः प्रस्तरं मादयति)+++  
वसू॑नाꣳ रु॒द्राणा॑मादि॒त्याना॒ꣳ॒ सद॑सि सीद ।
____
+++(तत्र जुहूं मादयति)+++  
जु॒हूर॑सि ।  
[घृ॒ताची॒ नाम्ना᳚ प्रि॒येण॒ नाम्ना᳚ प्रि॒ये सद॑सि सीद] ।
____
+++(उपभृतं सादयति)+++  
उ॒प॒भृद॑सि ।   
[घृ॒ताची॒ नाम्ना᳚ प्रि॒येण॒ नाम्ना᳚ प्रि॒ये सद॑सि सीद ] ।  
____
+++(ध्रुवां सादयति)+++  
ध्रु॒वाऽसि॑। घृ॒ताची॒ नाम्ना᳚ प्रि॒येण॒ नाम्ना᳚ प्रि॒ये सद॑सि सीद ।
____
+++(स्रुचो ऽभिमन्त्रयते)+++  
ए॒ता अ॑सदन्थ् सुकृ॒तस्य॑ +++(यागस्य)+++ लो॒के ।  
ता वि॑ष्णो पाहि ।  
पा॒हि य॒ज्ञम् ।  
पा॒हि य॒ज्ञप॑तिम् ।  
पा॒हि माय्ँ य॑ज्ञ॒निय᳚म् ॥ [20]

इति एकादशोनुवाकः  ।

##   अनुवाकः १२ आघारः
____
+++(अग्रेण जुहूप्रभृतौ प्राञ्चमञ्जलिं करोति)+++  
भुव॑नम् असि। वि प्र॑थ॒स्वाग्ने॒ यष्ट॑र्, इ॒दन् नमः॑ ।

____
+++(दक्षिणेन जुहूमादत्ते)+++  
जु॒ह्वेहि॑ ।  
अ॒ग्निस्त्वा᳚ ह्वयति देवय॒ज्यायै॑ ।
____
+++(सव्येनोपभृतमादत्ते)+++  
उप॑भृ॒देहि॑ ।  
दे॒वस्त्वा॑ सवि॒ता ह्व॑यति देवय॒ज्यायै॑ ।  
____
+++(अत्याक्रामं जपति)+++  
अग्ना॑विष्णू॒+++(=यज्ञौ)+++ मा वा॒म् अव॑ क्रमिषम् ।  
+++(यज्ञश्चान्तर्वेदि स्रुचामग्रत आस्ते।)+++

+++(मार्गदानाय)+++ वि जि॑हाथाम्+++(=विगच्छतम्)+++ ।  
मा मा॒ सन्ता᳚प्तम् ।  
लो॒कम् मे॑ +++(हे)+++ लोककृतौ +++( वां)+++ कृणुतम् ।   
____
+++(स्थानं कल्पयति)+++  
विष्णो॒स् स्थान॑मसि ।
____
+++(आघारमाघारयति)+++   
इ॒त +++(अस्मादाघारात्)+++ इन्द्रो॑ अकृणोद् वी॒र्या॑णि समा॒रभ्य॑।  
+++(अयमाघार)+++ ऊ॒र्ध्वो अ॑ध्व॒रो दि॑वि॒स्पृश᳚म् ।   
+++(आघारवद्)+++ अह्रु॑तो+++(=अकुटिलः)+++ य॒ज्ञो य॒ज्ञप॑ते॒र् इन्द्रा॑वा॒न् ।  
स्वाहा॑ ।  
____
+++(स्रुचमुद्गृह्णाति)+++  
बृ॒हद् भाः ।  
____
+++(उदङ्ङ् अत्याक्रामं जपति)+++   

पा॒हि मा᳚ग्ने॒ दुश्च॑रितात् ।   
आ मा॒ सुच॑रिते भज+++(=स्थापय)+++ ।   
____
+++(जुह्वा ध्रुवां समनक्ति)+++  

+++(हे निर्वर्तिताघारा जुहूः!)+++ म॒खस्य॒ शिरो॑ऽसि ।  
+++(अतस् ते)+++ सञ् ज्योति॑षा॒ +++(घृतेन ध्रौवं)+++ ज्योति॑र्  अङ्क्ताम्+++(=संगच्छताम्)+++ ॥ [21]

इति द्वादशोनुवाकः  

## अनुवाकः १३ स्रुग्-व्यूहनादिः  
+++(स्रुचौ व्यूहति)+++  
वाज॑स्य+++(=अन्नस्य)+++ मा प्रस॒वेन᳚+++(=योनिना)++++उद्ग्रा॒भेण+++(=ग्रहेण [जुह्वा])++++उद॑ग्रभीत् ।  
अथा॑ स॒पत्ना॒ꣳ॒ इन्द्रो॑ मे निग्रा॒भेणाध॑राꣳ अकः+++(=करोतु)+++ ।।

+++(एवं जुहूपभृतोः उद्ग्रहणनिग्रहणे कृत्वा प्राचीं जुहूं व्यूहति)+++  
+++(जुहूः)+++ उ॒द्ग्रा॒भञ्च॑ +++(उपभृत्)+++ निग्रा॒भञ्च॒ ब्रह्म॑+++(=परिवृढम्)+++ दे॒वा अ॑वीवृधन्+++(=वर्धयन्तु)+++ ।  
अथा॑ स॒पत्ना॑निन्द्रा॒ग्नी मे॑ विषू॒चीना॒न्+++(=विष्वग्गतान्)+++ व्य॑स्यताम् ।।

+++( 'अथ स्रुचावनुष्टुग्भ्यां वाजवतीभ्याम्' (तै.ब्रा. 3.3.9) इत्यादि ब्राह्मणम् ॥)+++
____
+++(जुह्वा परिधीननक्ति)+++  
वसु॑भ्यस् त्वा +++(अनज्मि)+++।   
रु॒द्रेभ्य॑स्त्वा +++(अनज्मि)+++।   
आ॒दि॒त्येभ्य॑स्त्वा +++(अनज्मि)+++।  
____
+++(स्रुक्षु प्रस्तरमनक्ति।)+++

+++(तत्र जुह्वामग्राण्यनक्ति।)+++
अ॒क्तꣳ +++(प्रस्तरं)+++ रिहा॑णा+++(=लिहाना)+++  

+++(उपभृति मध्यान्यनक्ति)+++  
वि॒यन्तु॒+++(=जायन्तां [पादादित्वान्न निहन्यते स्वरः])+++ वयः॑+++(=प्रजनिष्णवः [आदित्यरश्मयः])+++ ।  

+++(ध्रुवायां मूलमनक्ति)+++  
प्र॒जाय्ँ योनि॒म् मा निर्मृ॑ख्ष॒म्+++(=विनीनशं)+++ ।।  
____
+++(आहवनीये प्रस्तरं प्रहरति)+++  
आप्या॑यन्ता॒म् आप॒ ओष॑धयः ।  
म॒रुता॒म् पृष॑तयस्+++(=अश्वाः)+++ स्थ +++(हे प्रस्तर!)+++।
दिव॑ङ्गच्छ ।  
ततो॑ नो॒ वृष्टि॒मेर॑य ।+++(एकपदागायत्री)+++
____

+++(आहवनीयमुपतिष्ठते)+++  
आ॒यु॒ष्पा अ॑ग्ने॒ ऽस्य्, आयु॑र्मे पाहि ।  
च॒ख्षु॒ष्पा अ॑ग्नेऽसि । चख्षु॑र्मे पाहि ।   
____
+++(भूमिमभिमृशति)+++  
ध्रु॒वाऽसि॑ ।
____
+++(मध्यमं परिधिमनुप्रहरति)+++  
यम् प॑रि॒धिम् प॒र्यध॑त्था॒  
च अग्ने॑ +++(पादादित्वान्न निहन्यते स्वरः)+++ देव +++(दुष्टैः)+++ प॒णिभि॑र् वी॒य+++(=वेष्ट्य)+++मा॑णः ।  
तन् त॑ ए॒तम् अनु॒ जोष॑म्+++(=इष्टम्)+++ भरामि॒  
नेद् ए॒ष त्वद॑पचे॒तया॑तै+++(=अपरक्तचेत्तो भवेत्)+++ ।।+++(ईश－११, भव－११)+++         
____
+++(इतरावुपसमस्यति)+++  
य॒ज्ञस्य॒ पाथ॒+++(=अन्नं)+++ उप॒ सम् इ॑तम्+++(=आप्नुतम्)+++ ।
____
+++(एतान् संस्रावेणाभिघारयति)+++  
सस्रा॒व+++(=जुहूपभृद्भ्यां सिच्यमान आज्यशेषः)+++भा॑गास् स्थ+इषा बृ॒हन्त॑  
प्रस्तरे॒ष्ठा ब॑र्हि॒षद॑श्च दे॒वाः ।  
+++(स्तोत्ररूपम्)+++ इ॒माव्ँ वाच॑म॒भि विश्वे॑ गृ॒णन्त॑ +++(=प्रशंसन्तः)+++  
आ॒सद्या॒स्मिन् ब॒र्॒हिषि॑ मादयध्वम् ।।  

____
+++(धुरि स्फ्ये वा स्रुचौ विमुञ्चति)+++  
+++(हे जुहूपभृतौ!)+++ अ॒ग्नेर् वा॒म् अप॑न्न+++(=निश्चल)+++गृहस्य॒ सद॑सि सादयामि ।  
+++(यजमान-)+++सु॒म्नाय॑+++(=सुखाय)+++ सुम्निनी +++(जुहूपभृतौ!)+++ +++(स्व-)+++सु॒म्ने मा॑ +++(अध्वर्युं)+++ धत्तम्।  
+++(याग-)+++धु॒रि धु॒र्यौ॑ +++(पत्नीयजमानौ)+++ पातम् ।  
____
+++(अन्वाहार्यपचने फलीकरणहोमं जुहोति)+++  
अग्ने॑ ऽदब्धाऽऽयो ऽशीततनो पा॒हि मा॒ऽद्य दि॒वः।
पा॒हि प्रसि॑त्यै+++(=कर्मनाशात्)+++ ।  
पा॒हि दुरि॑ष्ट्यै ।   
पा॒हि दु॑र्-अद्म॒न्यै+++(=भुक्त्यै)+++ ।  
पा॒हि दुश्च॑रितात् ।  
अवि॑षन् न पि॒तुङ्+++(=अन्नं)+++ कृ॑णु । +++(गायत्री－एकपदा)+++
सु॒षदा॒ +++(हेतुना)+++ योनि॒॒ +++(तुभ्यम् इदं)+++ स्वाहा᳚ +++(=इति सरस्वत्यपि स्वयमेवाह (नि. 8.20))+++ ।
____
+++(समिष्टयजूंषि जुहोति)+++  
देवा॑ गातुविदो+++(=गतिज्ञाः)+++ गा॒तुव्ँ+++(=मार्गं)+++ वि॒त्वा+++(=लब्ध्वा)+++ गा॒तुमि॑त +++(=प्रतिनिवर्तध्वम्)+++।
मन॑सस्पत इ॒मन् नो॑ देव दे॒वेषु॑ य॒ज्ञं [धाः] स्वाहा॑ ।  
+++(य॒ज्ञं)+++ वा॒चि [धाः] स्वाहा᳚  ।  
वाते॑ धाः ॥ [24]  

इति त्रयोदशोनुवाकः ।  

## अनुवाकः १४ काम्येष्टियाज्यापुरोनुवाक्याः
### प्रजाकामः
+++('ऐन्द्राग्नमेकादशकपालं निर्वपेत्प्रजाकामः' । इति प्रथमा । तस्यामियं पुरोनुवाक्या)+++  
उ॒भा वा॑मिन्द्राग्नी आहु॒वध्या॑+++(य् =होतुम्)+++  
उ॒भा राध॑सस्+++(=ओदनेन)+++ स॒ह मा॑द॒यध्यै᳚ ।  
उ॒भा दा॒तारा॑व् इ॒षाꣳ र॑यी॒णाम्  
उ॒भा वाज॑स्य+++(=अन्नस्य)+++ सा॒तये॑+++(=लाभाय)+++ हुवे वाम् ।।
____
+++(तत्रैव याज्या)+++  
अश्र॑व॒ꣳ॒ हि भू॑रि॒दाव॑त्तरा वा॒व्ँ  
+++(कन्याधनदातुर्)+++ विजा॑मातुर् उ॒त वा॑ घा+++(प्रसिद्धौ)+++ स्या॒लात् +++(अपेक्षया)+++।   
अथा॒ सोम॑+++(सदृश)+++स्य॒ प्रय॑ती+++(=प्रयत्या [दानेन])+++ यु॒वभ्या॒म्   
इन्द्रा᳚ग्नी॒ स्तोम॑ञ् जनयामि॒ नव्य᳚म् ।।  

____
### सङ्ग्रामं जित्वा
+++(अथ 'ऐन्द्राग्नमेकादशकपालं निर्वपेत्सङ्ग्रामं जित्वा' (तै.सं. 2.2.1) इत्यस्य पुरोनुवाक्या)+++

इन्द्रा᳚ग्नी नव॒तिम् +++(असुर-)+++पुरो॑  
+++(या)+++ दा॒सप॑त्नीर् अधूनुतम् ।  
सा॒कमेके॑न॒ कर्म॑णा ।।   

____
+++(याज्या)+++  

शुचि॒न् नु स्तोम॒न् नव॑जातम् अ॒द्य
+इन्द्रा᳚ग्नी वृत्रहणा+++(णौ [युवां])+++ जु॒षेथा᳚म् ॥ [25]   
उ॒भा हि वाꣳ॑ सु॒हवा॒ जोह॑वीमि॒  
ता वाजꣳ॑ स॒द्य उ॑श॒ते धेष्ठा᳚ ।।   

____
### सङ्ग्रामं जित्वा जनतामेष्यतः
+++('पौष्णं चरुमनु निर्वपेत्' (तै.सं. 2.2.1) इति पौष्णश्चरुः अनुनिर्वाप्यत्वेनाम्नातः ।)+++  

व॒यम् उ॑+++(=एव)+++ त्वा पथस्+++(=मार्ग)+++पते॒  
रथ॒न् न वाज॑सातये ।   
धि॒ये+++(=कर्मणे)+++ पू॑षन्न् अयुज्महि ।।   
____
+++(याज्या)+++

प॒थस्प॑थ॒+++(=मार्गस्य मार्गस्य)+++ परि॑पतिव्ँ+++(=परिपं)+++ वच॒स्या+++(सा)+++  
कामे॑न कृ॒तो +++(जनः)+++ अ॒भ्या॑नड्+++(=अभिप्राप्नोति)+++ अ॒र्कम्+++(=स्तोतव्यम्)+++ ।  
स नो॑ रासच् छु॒+++(=शोक)+++रुध॑श् च॒न्द्राग्रा॒ +++(=ओषधीः)+++,  
धिय॑न्धियꣳ सीषधाति॒ प्र पू॒षा ।।   

### जनतामागत्य
+++('क्षैत्रपत्यं चरुं निर्वपेज्जनतामागत्य' (तै.सं. 2.2.1) इत्यस्य पुरोनुवाक्या)+++

ख्षेत्र॑स्य॒ पति॑ना व॒यꣳ  
+++(बन्धुमित्रादि)+++हि॒तेने॑व जयामसि ।  
गाम् अश्व॑म् पोषयि॒त्न्व् आ  
स नः॑ [26]  मृ॒डा॒ती॒दृशे᳚ +++(ऽर्थे)+++।।    

____
+++(तत्रैव याज्या)+++  
ख्षेत्र॑स्य पते॒ मधु॑मन्तम् ऊ॒र्मिन्+++(=अरणशीलं [गवादि])+++  
धे॒नुर् इ॑व॒ पयो॑ अ॒स्मासु॑ धुख्ष्व ।   
म॒धु॒श्चुत॑ङ्+++(=मधुरसिञ्चकं)+++ घृ॒तमि॑व॒ सुपू॑तम्  
ऋ॒तस्य॑ +++(यज्ञसहितस्य)+++ न॒ पत॑यो मृडयन्तु ।।  

____

### दर्शपूर्णमासातिपातः
+++('अग्नये पथिकृते पुरोडाशमष्टाकपालं निर्वपेद्यो दर्शपूर्णमासयाजी सन्नमावास्यां वा पौर्णमासीं वातिपादयेत्' (तै.सं. 2.2.2) इत्यस्य पुरोनुवाक्या)+++

<div class="js_include" url="../../../../agniH/Rk/agne_naya_supathA/"  newLevelForH1="3" includeTitle="false"> </div>  

____
+++(याज्या)+++  

+++(कर्ममार्गात् प्रच्युताः)+++ आ दे॒वाना॒मपि॒ पन्था॑म् अगन्म॒  
यच् छ॒क्नवा॑म॒ तदनु॒ प्रवो॑ढुम् ।     
अ॒ग्निर् वि॒द्वान्थ् स य॑जात्+++(=यजेत्)+++ [27] सेदु॒ होता॒  
सो अ॑ध्व॒रान्थ्+++(=अदुष्टान्)+++ स ऋ॒तून्+++(=क्रतून्/ कालावयवान् [सूर्यरूपेण])+++ क॑ल्पयाति ।।  
+++(देवाः खल्वग्निना हूयमानाः कर्मणो वैगुण्यमनादृत्य आगमिष्यन्तीति ।)+++   
____
+++(तत्रैव स्विष्टकृतः पुरोनुवाक्या)+++

यद् +++(प्रीतेर्)+++ वाहि॑ष्ठ॒न्+++(=वाहयितृतमं)+++ तद् +++(स्तोत्रम्)+++  
अ॒ग्नये॑ बृ॒हद् अ॑र्च+++(=बहुमन्यस्व)+++ विभा+++(=तेजो)+++वसो+++(=धन)+++ ।  
महि॑षीव॒ त्वद्+++(=त्वत्तः)+++ र॒यिस् त्वद् वाजा॒ उदी॑रते ।।  

____
+++(तत्रैव याज्या)+++  

<div class="js_include" url="../../../../../agniH/Rk/agne_tvam_pAraya/"  newLevelForH1="2" includeTitle="true"> </div>  

____
### अहिताग्नाव् अव्रत्यमिव चरिते
+++(3'अग्नये व्रतपतये पुरोडाशमष्टाकपालं निर्वपेद्य आहिताग्निस्सन्नव्रत्यमिव चरेत्' (तै.सं. 2.2.2) इत्यस्य पुरोनुवाक्या)+++  

त्वम॑ग्ने व्रत॒पा अ॑सि  
दे॒व आ मर्त्ये॒ष्वा ।  
त्वय्ँ य॒ज्ञेष्वीड्यः॑ ।।  
____
+++(याज्या)+++  
यद् वो॑ व॒यम् प्र॑मि॒नाम॑+++(=हिंसितवन्तः)+++ व्र॒तानि॑  
वि॒दुषा᳚न् देवा॒ अवि॑दुष्टरासः+++(=अविद्वत्तराः)+++ ।  
अ॒ग्निष् टद् विश्व॒मा पृ॑णाति+++(=पूरयति)+++ वि॒द्वान्  
येभि॑र् दे॒वाꣳ+++(=देवहवींषि)+++ ऋ॒तुभि॑ क॒ल्पया॑ति +++(सूर्यरूपेण)+++॥ [28]    
