---
title: अधिकमासः
unicode_script: devanagari
---

## अधिकमासनिवेशनम् ऋतुसामञ्जस्याय।
तत्र सम्मोदाचार्य-कौण्डिन्यायनः - [२](http://indiafacts.org/of-vedic-system/)। (वैदिकं समयमापनम् अधिकमासव्यवस्था च)

- द्व्यूनं द्विषष्टिभागेन दिनं सौराच् च पार्वणम् । यत्कृतावुपजायेते मध्येऽन्ते चाऽधिमासकौ ।। इति वेदान्तज्योतिषे। 
- केषुचिद् एव युगेषु, यथापेक्षम् अधिमासयोजनं स्यात्। किन्तु यदायदाऽधिकमासो योज्यते तदातदाऽयनान्ते एव शुचौ मासे (आषाढे) वा सहस्ये मासे (पौषे) वा द्वितीयशुचिमासरूपेण (द्वितीयाषाढरूपेण) वा द्वितीयसहस्यमासरूपेण (द्वितीयपौषरूपेण) वैवाऽधिकमासो योज्यते।
- "एतादृशी व्यवस्था च - यदा दृक्-सिद्धसौरायनारम्भदिने (दक्षिणायनस्य वोत्तरायणस्य वापि) कृष्णपक्षस्य दशमी, ततः परा वा तिथिर् भवति तदैव तेन कृष्णपक्षेण युक्तोऽमावास्यान्तो मासोऽधिको मास इति स्वीक्रियते, यदा तु दृक्सिद्धसौरायनारम्भदिने कृष्णपक्षस्य नवमी वा ततः पूर्वा वा तिथिर् भवति तदा तु तेन कृष्णपक्षेण युक्तोऽमावास्यान्तो मासोऽधिको मास इति न स्वीक्रियते।"

## अर्वाचीन-गणना
- "प्रचलितायामर्वाचीनायां पद्धतौ अर्वाचीनस्य राशिविभाजने आधृतस्य सौरमासस्य सङ्क्रान्तिं स्वीकृत्य "असङ्क्रान्तिमासोऽधिमास" इति परिभाषया अधिकमासगणना क्रियते ।"
- वसन्तऋतौ चैत्रमासे युगादिर् इति पर्वणा संवत्सरम् आरभन्ते लोकाः।

### तत्राबद्धता
- "अधुना प्रचलने निरयणगणनायां वर्तमानायामपि वसन्तपञ्चमी तु बहुधा सौरचान्द्रे वसन्तर्तौ  वैदिके मधुमासे (चैत्रे) यदा निरयणगणनया शिशिरो माघमासश्च भवति तदा परिपाल्यते (कदाचित् तु वैदिके शिशिरेऽपि)। माघशुक्लपञ्चमी तु वसन्तपञ्चमी भवितुं नार्हतीति  वैदिकस्य ऋतुबद्धस्य मधुमासस्य( चैत्रमासस्य) एव पञ्चमी इयमिति कारणमत्र ।"