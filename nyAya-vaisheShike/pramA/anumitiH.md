---
title: अनुमितिः
unicode_script: devanagari
---

## अनुमितिर् ज्ञानम्
- परामर्शजन्यं ज्ञानमनुमितिः॥ पर्वतो वह्निमानिति ज्ञानमनुमितिः॥
- चार्वाका एव नाङ्गीकुर्वन्ति केचित्।

### प्रकाराः
- अर्थापत्तिः - [अभिधापत्रं दृश्यताम्](../../sanskrit/vyAkaraNam/shabdabodhaH/arthAMshAH/abhidhA.md)।। 
- अनुमानं द्विविधं - स्वार्थं परार्थं च॥ (अनुमितिर् इति वाच्यम् इति व्याख्यातारः।)

#### स्वार्थम्
- तत्र स्वार्थं स्वानुमितिहेतुः, तथाहि, स्वयमेव भूयो दर्शनेन यत्र यत्र धूमस्तत्र तत्राग्निरिति महानसादौ व्याप्तिं गृहीत्वा पर्वतसमीपं गतः, तद्गते चाग्नौ सन्दिहानः पर्वते धूमं पश्यन् व्याप्तिं स्मरति - "यत्र यत्र धूमस्तत्र तत्राग्निरि"ति। तदनन्तरं वह्निव्याप्य-धूम-वान् अयं पर्वत इति ज्ञानमुत्पद्यते, अयमेव लिङ्गपरामर्शः इत्युच्यते। तस्मात् पर्वतो वह्निमानिति ज्ञानमनुमितिः उत्पद्यते। तदेतत् स्वार्थानुमानम्॥

#### परार्थम्
- यत्तु स्वयं धूमाद् अग्निम् अनुमाय परं प्रति बोधयितुं पञ्चावयव-वाक्यं प्रयुज्यते, तत् परार्थानुमानम्। यथा-
 पर्वतो वह्निमान् (प्रतिज्ञा), धूमवत्वात् (हेतुः), यो यो धूमवान् स वह्निमान् यथा महानसः (उदाहरणम्), तथा चायं (उपनयः), तस्मात्तथेति (निगमनम्)। वादपत्रम् ईक्षताम् [अत्र](../vAdaH/)।
- अनेन प्रतिपादितात् लिङ्गात् परोऽप्यग्निं प्रतिपद्यते॥

#### अनुपलब्धिः
- नास्ति घटोऽनुपलब्धेः।
- एते नाङ्गीकुर्वन्ति स्म - बौद्धाः, वैशेषिकाः, चार्वाकाः, साङ्ख्याः, नैय्यायिकाः, प्राभाकराः।

## अनुमानं करणम्
- स्वार्थानुमितिपरार्थानुमित्योः लिङ्गपरामर्श एव करणम्। तस्मात् लिङ्गपरामर्शोऽनुमानम्॥१०॥
  - इत्थं प्राचीन-नैयायिकाः (तर्कसङ्ग्रहकारेणायं मतस् स्वीकृतोऽत्र)।
- व्याप्तिज्ञानम् इति मध्यकालीनाः नैयायिकाः।
