+++
title = "२१शतक-परिष्कारः"
unicode_script = "devanagari"
+++

## मङ्गलश्लोकः
॥ॐ हयग्रीवाय नमः॥  
पदार्थेषु भवेज् ज्ञानं जीर्णं कुब्जं न धिक्कृतम्। इति काले नवीकर्तुं युक्तिं देहि गजानन॥  
+++( प्रसिद्धस्य तर्कसङ्ग्रहस्याधुनिकविज्ञानेन साकम् असामञ्जस्यं लक्ष्यते विशिष्य द्रव्यलक्षणेषु।)+++  
काणादं पाणिनीयञ्च सर्वशास्त्रोपकारकम्। इति नत्वाऽथ तस्यैव धारामत्रानुवर्तये॥  
+++( “प्रतीतिशरणा नैयायिकाः” इति सति परिष्कारो युक्तः। प्रामाणिकबुद्धेर् धीमतः कणादमहर्षेरप्य् अयं शोधनयत्नो ऽनसम्मतः स्यात्।)+++

## स्थूलः‌ पदार्थभेदः
पदस्यार्थः पदार्थः। तज्ज्ञानेन पुरुषार्थसाधनवैचक्षण्यम्।  
तेषु स्थूलविभागो ऽनुबन्धे दर्शितः।  
+++( अस्यानुपपत्ताव् अपि शिष्टं न स्यात्तिरस्कारभाजनम्। स्वतन्त्रं हि तत्।)+++  
सूचनात्मका नित्याः। विभूणाम् आभिस् संसर्गो अनित्यः।  

### अवकाशः
देशकालाव्+++(=Space-time)+++ अवकाशः। स विभुः। अपरमाणुः।  
अवकाशे परिधिः स्थानम्।  
सूचितात् स्थानात् स्थानान्तरं काल-लम्ब्य-दैर्घ्य+उच्चता-भेदैर् लक्ष्यते +++((Time, x, y, z) - spatio temporal coordinates.)+++।  
अतीतादिव्यवहारहेतुः कालः।+++(तर्कसङ्ग्रहाद् इदम्।)+++  

### द्रव्याणि तद्गुणाश्च तत्कर्माणि च
अवकाशाश्रयाणि द्रव्याणि।  

#### परमाणुः
परमाणुषु वैशिष्ट्यं तद्गुणभेदैश्च तत्स्थानभेदेन च वर्तते। +++(अनेनानिर्वचनीयो विशेषो नाम पदार्थो ऽनावश्यको जातः।)+++  
तथाऽपि परमाणूनां स्थानं गतिञ्च निश्चप्रचं युगपद् वक्तुं न शक्यम्। +++(Heisenberg uncertainty principle.)+++  
किञ्च तदस्तित्वसम्भावनायाः +++(Probability of presence)+++ महान् भेदो वर्तते स्थानेषु।   
परमाणूनां युगपद् द्वैरूप्यम् - मूर्त्तिश्च +अस्तित्वसम्भावनागणना+++(=Wave function)+++ चेति।  
न परमाणवो नित्याः। तेषु परस्परपरिवर्तनं सम्भवति। +++(Eg: Conversion between massless and massive particles - say in nuclear physics)+++  
परमाणवो गुरवो ऽगुरवश् चेति। +++(Massless vs Massive particles: Bosons vs Fermions. "आद्यपतनासमवायिकारणं गुरुत्वम्।" इति तर्कसङ्ग्रहे। विवरणम् [अत्र](https://www.youtube.com/watch?v=LIJSBjxD1l0&feature=youtu.be&list=PL7_6YPlfLKeRttlUiKQFoIpM1eNhyhUmt&t=1461) ।)+++  
अगुरुषु+उर्जावाहका कर्षणसूचनावाहकाश्च। तेषु केचन प्रकाशगतयः प्रभावाहकाश्च। तेषु प्रभावाहकेषूर्जावैविध्यम्।  
परमाणूनां व्यवस्थाविशेषैः स्थूलतरपरमाणुवत्पदार्थानां सम्भवः।  
गुरूणाम् परमाणूनां‌ सङ्ग्रहेण जायन्ते ऽणवः+++(=Atoms)+++। तेषाञ्च शतशः प्रकाराः।  
ते हि सदा कम्पमानाः। कम्पनतीव्रता साम्यता च भिद्येते।  

#### अणुसङ्ग्रहः
कस्मिञ्चिद् अणुसङ्ग्रहे ऽणुष्व् अन्तरञ्चेद् अधिकम् परस्पराकर्षणशक्तेर् अपेक्षया, स वायुर्+++(=Gas)+++ भवति। मध्यमञ्चेद् द्रवः+++(=Liquid)+++। अल्पञ्चेद् घनः+++(=Solid)+++।  
केचनाणुसङ्ग्रहाः कांश्चन प्रभावाहकान् मुञ्चन्ति, स्वकायपातिनः प्रतिप्रेषयन्ति वा। एवम् मुक्तैः प्रभावाहकविशेषैस् तद्वर्णो निश्चीयते।  
तत्राणूनाङ् कम्पनम् अधिकञ्चेदौष्ण्यम् अधिकम् इति भाति। अन्यथा शैत्यम्। एतत् तापमानम्।  
तत्राणूनां कम्पनतरङ्गाणि शब्दः, यत्र प्रासङ्गिककम्पनदिक् तरङ्गदिगेव। विरलेऽणुसङ्ग्रहे न शब्दः सम्भवति।  

भूम्यां वर्तमाना जीवा अप्य् अणुसङ्ग्रहाः शरीरेषु।  
तेषु भिन्नानीन्द्रियाणि त्वक्-चक्षुर्नासादीनि अणुसङ्ग्रहा एव। तैरेव ताप-प्रभा-गन्ध-शब्दादयो गृह्यन्ते। उर्जाविन्यासविशेषैर् अणुकर्मजातैर् मस्तिष्कादिषु नीयन्ते।  

#### चेतः
+++(अस्यानुपपत्ताव् अपि शिष्टं न स्यात्तिरस्कारभाजनम्। स्वतन्त्रं हि तत्।)+++  
अपरमाणुषु चेतो ऽन्यतमम्। सूचना-जनन-भरणावगमनवृत्ति चेतः। +++(Consciousness joins other building blocks of the universe like space, time, mass. [Chalmers - [Ted2014](https://blog.ted.com/the-hard-problem-of-consciousness-david-chalmers-at-ted2014/)] “यच्छ्रोत्रेण न शृणोति येन श्रोत्रमिदं श्रुतम् । तदेव ब्रह्म त्वं विद्धि नेदं यदिदमुपासते ॥” )+++  
तद् विभु। विशिष्य जीवशरीरेषु घनीभूतन् तिष्ठति। तत्र हि गम्भीरतरविचारकल्पने प्रभवति।  
सर्वाण्यपि द्रव्यकर्माणि तेनैव प्रेरितानि। एतानि च प्रेरणानि काञ्चन नियमान्+++(=Laws of nature, especially physics.)+++ पालयन्ति। अमुके द्रव्ये स्थितेन तेन लब्धाभिरेव सूचनाभिः प्रायेण कर्म निश्चित्य, तेनैव वस्तुना कार्यते। परमाणुषु यथाकर्षणापकर्षणे +++(Eg. Forces mediated by particle exchange [[SE](https://physics.stackexchange.com/questions/189605/how-does-a-photon-mediate-both-electric-attraction-and-repulsion)].)+++। जीवेषु यन्त्रेषु च तथा चलनगणनादिकम्।  
सूचनात्मकेषु रसा भावाश्च विशिष्य चेतसे प्रियाः, तदास्वाद एव तत्कर्मफलम् आहुः।  
चेतस एकदेशस्थावयवेन स्वपूर्णरूपानावगत्या दुःखाप्तिर् बन्धः। स्वपूर्णरूपावगतिर् हि तन्मोक्षः।  

## उपसंहारः
इत्थं‌ परिष्कारः। सद्योऽपूर्णः। अत्राप्रतिशिद्धं यथापूर्वं गृहीतुम् उचितम्। शोधनखण्डनमण्डनानि प्रार्थयामहे।  


## स्थूलपदार्थविज्ञानम्

*   अनपेक्षिताश्रयाः
    *   सूचनात्मकाः
        *   …
        *   काल्पनिका अवकाशाः
        *   काल्पनिक-द्रव्याणि काल्पनिकावकाशाश्रयाणि
    *   अवकाशः
        *   देशः
        *   कालः
*   अपेक्षिताश्रयाः
    *   द्रव्याण्य् अवकाशाश्रयाणि
        *   सपरमाणूनि
            *   परमाणवः
            *   परमाणुसङ्ग्रहाः
                *   अणवः
                *   अणुसङ्ग्रहाः
        *   अपरमाणूनि
            *   चेतः
    *   गुणाः पदार्थभेदकाः
        *   …
        *   जातिः
        *   सम्बन्धमूलाः
            *   …
            *   पूर्वत्वम् अपरत्वम् …
            *   अभावः
                *   अन्योऽन्याभावः
                *   अवकाशवृत्तयः
                    *   प्रागभावः
                    *   प्रध्वंसाभावः
                    *   अत्यन्ताभावः
    *   सम्बन्धः
        *   समवायः
    *   कर्म