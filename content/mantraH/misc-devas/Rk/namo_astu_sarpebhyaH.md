---
title: नमो ऽस्तु सर्पेभ्यः
devatAH: सर्पाः
---

हरदत्तो [ऽत्र](https://archive.org/stream/EKAGNIKANDABHASHYAMSAMSKRUTHAM/EKAGNIKANDA%20BHASHYAM%20SAMSKRUTHAM#page/n173/mode/2up) ।

नमो॑ अस्तु स॒र्पेभ्यो॑  
ये के च पृथि॒वीम् अनु॑।  
ये अ॒न्तरि॑क्षे दि॒वि  
तेभ्य॑स् स॒र्पेभ्यो॒ नमः॑॥

ये॑ऽदो रो॑चने दि॒वो  
ये वा॒ सूर्य॑स्य र॒श्मिषु॑ ।  
येषा॑म् अ॒प्सु सदः॑ कृ॒तं  
तेभ्यः॑ स॒र्पेभ्यो॒ नमः॑ ॥

या इष॑वो यातु॒धाना॑नां॒  
ये वा॒ वन॒स्पती॒ꣳ॒र् अनु॑ ।  
ये वा॑ऽव॒टेषु॒+++(→बिलेषु)+++ शेर॑ते॒  
तेभ्यः॑ स॒र्पेभ्यो॒ नमः॑ ॥
