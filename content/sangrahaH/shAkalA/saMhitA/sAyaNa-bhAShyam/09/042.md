+++
title = "०४२"

+++


पवमानः सोमः। मेध्यातिथिः। गायत्री।

ज॒नय॑न्रोच॒ना दि॒वो ज॒नय॑न्न॒प्सु सूर्य॑म् ।  
वसा॑नो॒ गा अ॒पो हरिः॑ ॥ ०१॥

ज॒नय॑न् । रो॒च॒ना । दि॒वः । ज॒नय॑न् । अ॒प्ऽसु । सूर्य॑म् ।  
वसा॑नः । गाः । अ॒पः । हरिः॑ ॥

अयं हरिः सोमो दिवोद्युसंबन्धीनि रोचना रोचनानि नक्षत्रग्रहमंडलानि जनयन् तथा अप्स्वन्तरिक्षे सूर्यंच जनयन् तथा गाः अधोगन्त्रीरपोवसानो भूमिमात्मानंषा आच्छादयन् पवतइत्युत्तरत्र संबन्धः ॥ १ ॥

पवमानः सोमः। मेध्यातिथिः। गायत्री।

ए॒ष प्र॒त्नेन॒ मन्म॑ना दे॒वो दे॒वेभ्य॒स्परि॑ ।  
धार॑या पवते सु॒तः ॥ ०२॥

ए॒षः । प्र॒त्नेन॑ । मन्म॑ना । दे॒वः । दे॒वेभ्यः॑ । परि॑ ।  
धार॑या । प॒व॒ते॒ । सु॒तः ॥

एषः देवः सोमः प्रत्नेन पुराणेन मन्मना मननईयेन स्तोत्रेण युक्तः सुतोभिषुतश्च सन् देवेभ्यः परि परितो धारया स्वीयया पवते ॥ २ ॥

पवमानः सोमः। मेध्यातिथिः। गायत्री।

वा॒वृ॒धा॒नाय॒ तूर्व॑ये॒ पव॑न्ते॒ वाज॑सातये ।  
सोमाः॑ स॒हस्र॑पाजसः ॥ ०३॥

व॒वृ॒धा॒नाय॑ । तूर्व॑ये । पव॑न्ते । वाज॑ऽसातये ।  
सोमाः॑ । स॒हस्र॑ऽपाजसः ॥

वावृधानाय वर्धमानाय तूर्वये क्षिप्राय वाजसातये सङ्ग्रामायान्नलाभायवा पवन्ते पूयन्ते के सोमाः । कीदृशाः सहस्रपाजसो परिमितबलाः असङ्ख्या- तवेगाइत्यर्थः ॥ ३ ॥

पवमानः सोमः। मेध्यातिथिः। गायत्री।

दु॒हा॒नः प्र॒त्नमित्पयः॑ प॒वित्रे॒ परि॑ षिच्यते ।  
क्रन्द॑न्दे॒वाँ अ॑जीजनत् ॥ ०४॥

दु॒हा॒नः । प्र॒त्नम् । इत् । पयः॑ । प॒वित्रे॑ । परि॑ । सि॒च्य॒ते॒ ।  
क्रन्द॑न् । दे॒वान् । अ॒जी॒ज॒न॒त् ॥

प्रत्नमित् पुराणमेव पयोरसं दुहानः दधानः सोमाः पवित्रे परिषिच्यते । किंच क्रन्दन् शब्दं कुर्वन् देवानजीजनत् जनयति स्वसमीपे यत्र सोमो- भिषूयते तत्र देवानियतं प्रादुर्भवन्ति अतो जनयतीत्युपचर्यते ॥ ४ ॥

पवमानः सोमः। मेध्यातिथिः। गायत्री।

अ॒भि विश्वा॑नि॒ वार्या॒भि दे॒वाँ ऋ॑ता॒वृधः॑ ।  
सोमः॑ पुना॒नो अ॑र्षति ॥ ०५॥

अ॒भि । विश्वा॑नि । वार्या॑ । अ॒भि । दे॒वान् । ऋ॒त॒ऽवृधः॑ ।  
सोमः॑ । पु॒ना॒नः । अ॒र्ष॒ति॒ ॥

अयं सोमः पुनानः पूयमानो विश्वानि वार्या वरणीयानि धनान्यभ्यर्षति तथा ऋतावृधो यज्ञवर्धकान् देवानभ्यर्षति ॥ ५ ॥

पवमानः सोमः। मेध्यातिथिः। गायत्री।

गोम॑न्नः सोम वी॒रव॒दश्वा॑व॒द्वाज॑वत्सु॒तः ।  
पव॑स्व बृह॒तीरिषः॑ ॥ ०६॥

गोऽम॑त् । नः॒ । सो॒म॒ । वी॒रऽव॑त् । अश्व॑ऽवत् । वाज॑ऽवत् । सु॒तः ।  
पव॑स्व । बृ॒ह॒तीः । इषः॑ ॥

हे सोम सुतस्त्वं नोस्मभ्यं गोमत् गोभिर्युक्तं वीरवद्बहुभिः वीरैरुपेतं अश्वावदश्वैर्युक्तं वाजवद्वाजैर्बलैः सङ्ग्रामैर्वोपेतं धनं बृहतीरिषः प्रभूतान्य- न्नानि पवस्व प्रयच्छेत्यर्थः ॥ ६ ॥योअत्यइवेति षळृचमेकोनविंशंसूक्तं ऋष्याद्याःपूर्ववत् योअत्यइवेत्यनुक्रान्तं गतोविनियोगः ।