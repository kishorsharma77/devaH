+++
title = "०४६"

+++


पवमानः सोमः। अयास्यः। गायत्री।

असृ॑ग्रन्दे॒ववी॑त॒येऽत्या॑सः॒ कृत्व्या॑ इव ।  
क्षर॑न्तः पर्वता॒वृधः॑ ॥ ०१॥

असृ॑ग्रन् । दे॒वऽवी॑तये । अत्या॑सः । कृत्व्याः॑ऽइव ।  
क्षर॑न्तः । प॒र्व॒त॒ऽवृधः॑ ॥

पर्वतावृधः पर्वतैरभिषवग्रावभिर्वृद्धाः पर्वतेषु वा जाताः क्षरन्तः सोमाः देववीतये यज्ञाय अत्यासोश्वाः कृत्व्याइव । यथा कर्मण्याः अश्वास्तद्वदसृग्रन् सृज्यन्ते ॥ १ ॥

पवमानः सोमः। अयास्यः। गायत्री।

परि॑ष्कृतास॒ इन्द॑वो॒ योषे॑व॒ पित्र्या॑वती ।  
वा॒युं सोमा॑ असृक्षत ॥ ०२॥

परि॑ऽकृतासः । इन्द॑वः । योषा॑ऽइव । पित्र्य॑ऽवती ।  
वा॒युम् । सोमाः॑ । अ॒सृ॒क्ष॒त॒ ॥

इन्दवोयागेषु क्लिद्यमानाः सोमाः परिष्कृतासः परिष्कृताः अलङ्कृताः सन्तः पित्र्यावती पितृमती योषेवालङ्कृता कन्यका यथा वरं प्रति गच्छति तद्वद्वायुं प्रत्यसृक्षत गच्छन्ति ॥ २ ॥

पवमानः सोमः। अयास्यः। गायत्री।

ए॒ते सोमा॑स॒ इन्द॑वः॒ प्रय॑स्वन्तश्च॒मू सु॒ताः ।  
इन्द्रं॑ वर्धन्ति॒ कर्म॑भिः ॥ ०३॥

ए॒ते । सोमा॑सः । इन्द॑वः । प्रय॑स्वन्तः । च॒मू इति॑ । सु॒ताः ।  
इन्द्र॑म् । व॒र्ध॒न्ति॒ । कर्म॑ऽभिः ॥

इन्दवः दीप्ताः प्रयस्वन्तोन्नवन्तः एते अस्मिन्कर्मणि वर्तमाना अमी सोमासः सोमाः चमू चम्वोरधिषवणफलकयोः सुता अभिषुताःसन्तः कर्मभिर्यागैरिद्रं वर्धन्ति प्रवर्धयन्ति प्रीण- यन्तीत्यर्थः ॥ ३ ॥

पवमानः सोमः। अयास्यः। गायत्री।

आ धा॑वता सुहस्त्यः शु॒क्रा गृ॑भ्णीत म॒न्थिना॑ ।  
गोभिः॑ श्रीणीत मत्स॒रम् ॥ ०४॥

आ । धा॒व॒त॒ । सु॒ऽह॒स्त्यः॒ । शु॒क्रा । गृ॒भ्णी॒त॒ । म॒न्थिना॑ ।  
गोभिः॑ । श्री॒णी॒त॒ । म॒त्स॒रम् ॥

हे सुहस्त्यः शोभनहस्ता ऋत्विज आधावत मां संप्रत्यागच्छत । मन्थिना सह शुक्रा शुक्र च गृभ्णीत गृह्णीत सोमम् । मत्सरं सोमं गोभिर्गोविकारैः पयोभिः श्रीणीत संस्कुरुत च ॥ ४ ॥

पवमानः सोमः। अयास्यः। गायत्री।

स प॑वस्व धनंजय प्रय॒न्ता राध॑सो म॒हः ।  
अ॒स्मभ्यं॑ सोम गातु॒वित् ॥ ०५॥

सः । प॒व॒स्व॒ । ध॒न॒म्ऽज॒य॒ । प्र॒ऽय॒न्ता । राध॑सः । म॒हः ।  
अ॒स्मभ्य॑म् । सो॒म॒ । गा॒तु॒ऽवित् ॥

हे धनंजय शत्रुसंबन्धिनानां जेतः सोम गातुविदभीष्टमार्गस्यलंभकोस्मभ्यं महोमहतोराध सोधनस्य प्रयन्ता प्रदाता च सत्वं पवस्व क्षर ॥ ५ ॥

पवमानः सोमः। अयास्यः। गायत्री।

ए॒तं मृ॑जन्ति॒ मर्ज्यं॒ पव॑मानं॒ दश॒ क्षिपः॑ ।  
इन्द्रा॑य मत्स॒रं मद॑म् ॥ ०६॥

ए॒तम् । मृ॒ज॒न्ति॒ । मर्ज्य॑म् । पव॑मानम् । दश॑ । क्षिपः॑ ।  
इन्द्रा॑य । म॒त्स॒रम् । मद॑म् ॥

मर्ज्यं मर्जनीयं शोध्यं पवमानं क्षरन्तं मत्सरं मदकरमेतमिमं मदं सोमं दशसङ्ख्याकाः क्षि- पोङ्गुलयः । व्रिशः क्षिपइत्यङ्गुलिनामसुपाठात् । इन्द्राय इन्द्रार्थं मृजन्ति पवित्रे शोधयन्ति ॥ ६ ॥अयासोमइति पंचर्चं त्रयोविंशंसूक्तं भृगुपुत्रस्य कवेरार्षं गायत्रं पवमानसोमदेवताकम् । तथाचानुक्रान्तं—अयासोमः पंच कविर्भार्गवइति । उक्तोविनियोगः ।