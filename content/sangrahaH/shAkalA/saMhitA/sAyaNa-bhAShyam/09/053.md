+++
title = "०५३"

+++


## ०१
पवमानः सोमः। अवत्सारः। गायत्री।

उत्ते॒ शुष्मा॑सो अस्थू॒ रक्षो॑ भि॒न्दन्तो॑ अद्रिवः ।  
नु॒दस्व॒ याः प॑रि॒स्पृधः॑ ॥

उत् । ते॒ । शुष्मा॑सः । अ॒स्थुः॒ । रक्षः॑ । भि॒न्दन्तः॑ । अ॒द्रि॒ऽवः॒ ।  
नु॒दस्व॑ । याः । प॒रि॒ऽस्पृधः॑ ॥

Sayana bhashya empty

## ०२
पवमानः सोमः। अवत्सारः। गायत्री।

अ॒या नि॑ज॒घ्निरोज॑सा रथसं॒गे धने॑ हि॒ते ।  
स्तवा॒ अबि॑भ्युषा हृ॒दा ॥

अ॒या । नि॒ऽज॒घ्निः । ओज॑सा । र॒थ॒ऽस॒ङ्गे । धने॑ । हि॒ते ।  
स्तवै॑ । अबि॑भ्युषा । हृ॒दा ॥

Sayana bhashya empty

## ०३
पवमानः सोमः। अवत्सारः। गायत्री।

अस्य॑ व्र॒तानि॒ नाधृषे॒ पव॑मानस्य दू॒ढ्या॑ ।  
रु॒ज यस्त्वा॑ पृत॒न्यति॑ ॥

अस्य॑ । व्र॒तानि॑ । न । आ॒ऽधृषे॑ । पव॑मानस्य । दुः॒ऽध्या॑ ।  
रु॒ज । यः । त्वा॒ । पृ॒त॒न्यति॑ ॥

Sayana bhashya empty

## ०४
पवमानः सोमः। अवत्सारः। गायत्री।

तं हि॑न्वन्ति मद॒च्युतं॒ हरिं॑ न॒दीषु॑ वा॒जिन॑म् ।  
इन्दु॒मिन्द्रा॑य मत्स॒रम् ॥

तम् । हि॒न्व॒न्ति॒ । म॒द॒ऽच्युत॑म् । हरि॑म् । न॒दीषु॑ । वा॒जिन॑म् ।  
इन्दु॑म् । इन्द्रा॑य । म॒त्स॒रम् ॥

Sayana bhashya empty