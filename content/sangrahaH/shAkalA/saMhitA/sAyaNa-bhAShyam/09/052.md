+++
title = "०५२"

+++


पवमानः सोमः। उचथ्यः। गायत्री।

परि॑ द्यु॒क्षः स॒नद्र॑यि॒र्भर॒द्वाजं॑ नो॒ अन्ध॑सा ।  
सु॒वा॒नो अ॑र्ष प॒वित्र॒ आ ॥ ०१॥

परि॑ । द्यु॒क्षः । स॒नत्ऽर॑यिः । भर॑त् । वाज॑म् । नः॒ । अन्ध॑सा ।  
सु॒वा॒नः । अ॒र्ष॒ । प॒वित्रे॑ । आ ॥

द्युक्षोदीप्तः सनद्रयिः दीयमानधनः सोमोनोस्माकं वाजं बलमन्धसान्नेनसह परिभरत् परिभरतु । अथप्रत्यक्षस्तुतिः हे सोम सुवानोभिषूयमाणस्त्वं पवित्रे आर्ष क्षर ॥ १ ॥

पवमानः सोमः। उचथ्यः। गायत्री।

तव॑ प्र॒त्नेभि॒रध्व॑भि॒रव्यो॒ वारे॒ परि॑ प्रि॒यः ।  
स॒हस्र॑धारो या॒त्तना॑ ॥ ०२॥

तव॑ । प्र॒त्नेभिः॑ । अध्व॑ऽभिः । अव्यः॑ । वारे॑ । परि॑ । प्रि॒यः ।  
स॒हस्र॑ऽधारः । या॒त् । तना॑ ॥

हे सोम तव संबन्धी प्रियोदेवानां प्रीतिकरः सहस्रधारोबहुधारः तना विस्तृतसारोरसः प्रत्नेभिः पुराणैः अध्वभिर्मार्गैः अव्योवारे वाले दशापवित्रे परियात् परिगच्छति ॥ २ ॥

पवमानः सोमः। उचथ्यः। गायत्री।

च॒रुर्न यस्तमी॑ङ्ख॒येन्दो॒ न दान॑मीङ्खय ।  
व॒धैर्व॑धस्नवीङ्खय ॥ ०३॥

च॒रुः । न । यः । तम् । ई॒ङ्ख॒य॒ । इन्दो॒ इति॑ । न । दान॑म् । ई॒ङ्ख॒य॒ ।  
व॒धैः । व॒ध॒स्नो॒ इति॑ वधऽस्नो । ई॒ङ्ख॒य॒ ॥

हे सोमचरुर्न चरुरिव यः पूर्णोदनो भवति तमीङ्खयास्मान्प्रापय । अपिच हे इन्दो न इदानीं दानं देयमीङ्खय हे वधस्नो प्रहारेण प्रस्रवणशील सोम वधैर्ग्राण्वां प्रहारैरीङ्खय ॥ ३ ॥

पवमानः सोमः। उचथ्यः। गायत्री।

नि शुष्म॑मिन्दवेषां॒ पुरु॑हूत॒ जना॑नाम् ।  
यो अ॒स्माँ आ॒दिदे॑शति ॥ ०४॥

नि । शुष्म॑म् । इ॒न्दो॒ इति॑ । ए॒षा॒म् । पुरु॑ऽहूत । जना॑नाम् ।  
यः । अ॒स्मान् । आ॒ऽदिदे॑शति ॥

मदच्युतं मदस्य च्यावयितारं हरिं हरितवर्णं वाजिनं बलिनं मत्सरं मदकरं तमिन्दुं सोमं नदीषु वसतीवरीष्विन्द्रायेन्द्रार्थं हिन्वन्ति ऋत्विजः प्रेरयन्ति ॥ ४ ॥अस्यप्रत्नामिति चतुरृचं त्रिंशं सूक्तं ऋष्याद्याःपूर्ववत् । अस्यप्रत्नामित्यनुक्रान्तम् । उक्तोवि- नियोगः ।

पवमानः सोमः। उचथ्यः। गायत्री।

श॒तं न॑ इन्द ऊ॒तिभिः॑ स॒हस्रं॑ वा॒ शुची॑नाम् ।  
पव॑स्व मंह॒यद्र॑यिः ॥ ०५॥

श॒तम् । नः॒ । इ॒न्दो॒ इति॑ । ऊ॒तिऽभिः॑ । स॒हस्र॑म् । वा॒ । शुची॑नाम् ।  
पव॑स्व । मं॒ह॒यत्ऽर॑यिः ॥

Sayana bhashya empty