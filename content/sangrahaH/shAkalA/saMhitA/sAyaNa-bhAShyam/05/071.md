+++
title = "०७१"

+++


मित्रावरुणौ। बाहुवृक्त आत्रेयः। गायत्री।

आ नो॑ गन्तं रिशादसा॒ वरु॑ण॒ मित्र॑ ब॒र्हणा॑ ।  
उपे॒मं चारु॑मध्व॒रम् ॥ ०१॥

आ । नः॒ । ग॒न्त॒म् । रि॒शा॒द॒सा॒ । वरु॑ण । मित्र॑ । ब॒र्हणा॑ ।  
उप॑ । इ॒मम् । चारु॑म् । अ॒ध्व॒रम् ॥

हेवरुण हेमित्र हेरिशादसा शत्रूणांप्रेरकौयुवां नोस्माकमिमं चारुं चरणीयं अध्वरं अहिंसकं यज्ञमुपागन्तं उपागच्छतं कीदृशौ बर्हणा परिबर्हणौ निबर्हणौ हन्तारौशत्रूणाम् ॥ १ ॥

मित्रावरुणौ। बाहुवृक्त आत्रेयः। गायत्री।

विश्व॑स्य॒ हि प्र॑चेतसा॒ वरु॑ण॒ मित्र॒ राज॑थः ।  
ई॒शा॒ना पि॑प्यतं॒ धियः॑ ॥ ०२॥

विश्व॑स्य । हि । प्र॒ऽचे॒त॒सा॒ । वरु॑ण । मित्र॑ । राज॑थः ।  
ई॒शा॒ना । पि॒प्य॒त॒म् । धियः॑ ॥

हवरुण हेमित्र हेप्रचेतसा प्रकृष्टज्ञानौयुवां विश्वस्यराजथः सर्वस्यस्वामिनौ भवथःहीति प्रसिद्धौ हेईशाना अस्माकमीश्वरौयुवां धि- योस्मदीयानिकर्माणि पिप्यतं प्याययतंफलैः ॥ २ ॥

मित्रावरुणौ। बाहुवृक्त आत्रेयः। गायत्री।

उप॑ नः सु॒तमा ग॑तं॒ वरु॑ण॒ मित्र॑ दा॒शुषः॑ ।  
अ॒स्य सोम॑स्य पी॒तये॑ ॥ ०३॥

उप॑ । नः॒ । सु॒तम् । आ । ग॒त॒म् । वरु॑ण । मित्र॑ । दा॒शुषः॑ ।  
अ॒स्य । सोम॑स्य । पी॒तये॑ ॥

नोस्माकं सुतमभिषुतं सोमंप्रति हेवरुण हेमित्र युवां उपागतं उपागच्छतं दाशुघोहविर्दातुर्ममास्यसोमस्य पीतये पानाय ॥ ३ ॥आमित्रेवरुणइतितृचात्मकंषोडशंसूक्तं बाहुवृक्तस्यर्षमौष्णिहं मैत्रावरुणं आमित्रऔष्णिहमित्यनुक्रमणिका दशशत्रेतृतीयेहनिप्रउ- गशस्त्रेअयंमैत्रावरुणस्यतृचः सूत्रितंच-आमित्रेवरुणेवयमश्विनावेहगच्छतमिति ।