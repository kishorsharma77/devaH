+++
title = "०८२"

+++


सविता। श्यावाश्व आत्रेयः। अनुष्टुप्।

तत्स॑वि॒तुर्वृ॑णीमहे व॒यं दे॒वस्य॒ भोज॑नम् ।  
श्रेष्ठं॑ सर्व॒धात॑मं॒ तुरं॒ भग॑स्य धीमहि ॥ ०१॥

तत् । स॒वि॒तुः । वृ॒णी॒म॒हे॒ । व॒यम् । दे॒वस्य॑ । भोज॑नम् ।  
श्रेष्ठ॑म् । स॒र्व॒ऽधात॑मम् । तुर॑म् । भग॑स्य । धी॒म॒हि॒ ॥

तत्प्राप्यत्वेनप्रसिद्धं भोजनं भोग्यन्धनं वयंस्तोतारोवृणीमहे प्रार्थयामः कस्यधनं सवितुः प्रेरकस्यदेवस्य स्वभूतं लब्ध्वाच श्रेष्ठं प्रशस्यं सर्वधातमं सर्वधातृतमं सर्वभोग्यप्रदमित्यर्थः तुरं शत्रूणांहिंसकं धनेनशत्रून्हन्तुंशक्यत्वात् तादृशन्धनं भगस्य भजनीयस्य सवितुरनुग्रहात् धीमहि धारयाम उपभोगङ्करवामेत्यर्थः अथवा धनंवृणीमहे अर्थित्वाच्च लभेमहीति ॥ १ ॥

सविता। श्यावाश्व आत्रेयः। गायत्री।

अस्य॒ हि स्वय॑शस्तरं सवि॒तुः कच्च॒न प्रि॒यम् ।  
न मि॒नन्ति॑ स्व॒राज्य॑म् ॥ ०२॥

अस्य॑ । हि । स्वय॑शःऽतरम् । स॒वि॒तुः । कत् । च॒न । प्रि॒यम् ।  
न । मि॒नन्ति॑ । स्व॒ऽराज्य॑म् ॥

अस्य सवितुः स्वयशस्तरं स्वयमसाधारणं यशोयस्यातिशयेनभवतितत् तादृशं प्रियं सर्वेषांप्रियभूतं स्वराज्यं स्वयमेवराजमानत्वमै- श्वर्यं कच्चन केचिदपिअसुरादयोनमिनन्ति नहिंसन्ति ॥ २ ॥

सविता। श्यावाश्व आत्रेयः। गायत्री।

स हि रत्ना॑नि दा॒शुषे॑ सु॒वाति॑ सवि॒ता भगः॑ ।  
तं भा॒गं चि॒त्रमी॑महे ॥ ०३॥

सः । हि । रत्ना॑नि । दा॒शुषे॑ । सु॒वाति॑ । स॒वि॒ता । भगः॑ ।  
तम् । भा॒गम् । चि॒त्रम् । ई॒म॒हे॒ ॥

सहि सखलु सविता भगोभजनीयोदेवोदाशुषे हविर्दात्रेमह्यं रत्नानि रमणीयानिधनानि सुवाति प्रेरयतिप्रयच्छति तन्देवं भागं भजनीयं चित्रं चायनीयन्धनं ईमहे याचामहे ॥ ३ ॥ अद्यानइतिचतुर्थीपंचमीभ्याममनोज्ञस्वप्नदर्शनेप्रत्यृचंजुहुयात् अद्यानोदेवसवितरितिद्वाभ्यामितिहिसूत्रितम् ।

सविता। श्यावाश्व आत्रेयः। गायत्री।

अ॒द्या नो॑ देव सवितः प्र॒जाव॑त्सावीः॒ सौभ॑गम् ।  
परा॑ दु॒ष्ष्वप्न्यं॑ सुव ॥ ०४॥

अ॒द्य । नः॒ । दे॒व॒ । स॒वि॒त॒रिति॑ । प्र॒जाऽव॑त् । सा॒वीः॒ । सौभ॑गम् ।  
परा॑ । दुः॒ऽस्वप्न्य॑म् । सु॒व॒ ॥

हेसवितर्देव नोस्मभ्यमद्यास्मिन्यागदिने प्रजावत्पुत्राद्युपेतं सौभगं धनं सावीः प्रेरय दुःस्वप्न्यं दुःस्वप्नन्दुःस्वप्नवद्दुः खकरन्दारिद्भ्यं परासुव दूरेप्रेरय ॥ ४ ॥

सविता। श्यावाश्व आत्रेयः। गायत्री।

विश्वा॑नि देव सवितर्दुरि॒तानि॒ परा॑ सुव ।  
यद्भ॒द्रं तन्न॒ आ सु॑व ॥ ०५॥

विश्वा॑नि । दे॒व॒ । स॒वि॒तः॒ । दुः॒ऽइ॒तानि॑ । परा॑ । सु॒व॒ ।  
यत् । भ॒द्रम् । तत् । नः॒ । आ । सु॒व॒ ॥

हेसवितर्देव त्वं विश्वानि दुरितानि परासुव यद्भद्रं प्रजापशुगृहादिकं तन्नोस्मभ्यमसुव अस्मदभिमुखंप्रेरय प्रजावैभद्वंपशवोभद्रङ्गृहंभद्र- मितिहिश्रुतिः ॥ ५ ॥

सविता। श्यावाश्व आत्रेयः। गायत्री।

अना॑गसो॒ अदि॑तये दे॒वस्य॑ सवि॒तुः स॒वे ।  
विश्वा॑ वा॒मानि॑ धीमहि ॥ ०६॥

अना॑गसः । अदि॑तये । दे॒वस्य॑ । स॒वि॒तुः । स॒वे ।  
विश्वा॑ । वा॒मानि॑ । धी॒म॒हि॒ ॥

वयमनुष्ठातारः सवितुः प्रेरकस्य देवस्य सवे अनुज्ञायांसत्यां अदितये अखंडनीयायै देव्यैभूम्यै अनागसःस्याम अनपराधिनोभवेम भूम्यांहिपापाःसंभवन्ति अपगतेष्वागःसुविश्वा सर्वाणि वामानि वननीयानि धनानि धीमहिधारयाम ॥ ६ ॥ चातुर्मास्येषुवैश्व्देवेपर्वणिसावित्रस्यद्वादशकपालस्याविश्वदेवमित्यनुवाक्या सूत्रितंच-आविश्वदेवंसत्पतिंवाममद्यसवितरिति । प्रायणीयएषैवसवितुरनुवाक्या सूत्रितंच-आविश्वदेवं सत्पतिंयइमाविश्वाजातानीति । देवसुवांहविष्वेषैवसवितुरनुवाक्या सूत्रितंच- आविश्वदेवंसप्ततिन्नप्रमियेसवितुर्दैव्यस्यतदिति ।

सविता। श्यावाश्व आत्रेयः। गायत्री।

आ वि॒श्वदे॑वं॒ सत्प॑तिं सू॒क्तैर॒द्या वृ॑णीमहे ।  
स॒त्यस॑वं सवि॒तार॑म् ॥ ०७॥

आ । वि॒श्वऽदे॑वम् । सत्ऽप॑तिम् । सु॒ऽउ॒क्तैः । अ॒द्य । वृ॒णी॒म॒हे॒ ।  
स॒त्यऽस॑वम् । स॒वि॒तार॑म् ॥

विश्वदेवं विश्वेदेवायस्यवशेभवन्ति तन्तादृशं तंहिसर्वात्मत्वादिन्द्रंमित्रंवरुणमग्निमाहुरित्यादिश्रुतेरितरेषान्तद्विभूतित्वात् सत्पतिं स- तामनुष्ठातॄणांपालकं सत्यसवं सत्यानुज्ञं सवितारन्देवं अद्यास्मिन्यागदिने सूक्तैरावृणीमहे संभजामहे ॥ ७ ॥

सविता। श्यावाश्व आत्रेयः। गायत्री।

य इ॒मे उ॒भे अह॑नी पु॒र एत्यप्र॑युच्छन् ।  
स्वा॒धीर्दे॒वः स॑वि॒ता ॥ ०८॥

यः । इ॒मे इति॑ । उ॒भे इति॑ । अह॑नी॒ इति॑ । पु॒रः । एति॑ । अप्र॑ऽयुच्छन् ।  
सु॒ऽआ॒धीः । दे॒वः । स॒वि॒ता ॥

यःसवितादेवः स्वाधीः शोभनाध्यानः सुकर्मावासन् इमे अहनी रात्र्यहनी तयोःपुरः पुरस्तादप्रयुच्छन् अप्रमाद्यन्नेति गच्छति तमावृणीमहइतिसंबन्धः ॥ ८ ॥ प्रायणीयेयइमाविश्वेतिसवितुर्याज्यासूत्रितंच-यइमाविश्वाजातानिसुत्रामाणंपृथिवीन्द्यामनेहसमिति । अश्वमेधेश्वमुत्सृज्यानुसवनंसा- वित्रीष्टिःकार्यातस्यामेषामाध्यन्दिनसवनेनुवाक्या सूत्रितंच-यइमाविश्वाजातान्यादेवोयातुसवितासुरत्नइति ।

सविता। श्यावाश्व आत्रेयः। गायत्री।

य इ॒मा विश्वा॑ जा॒तान्या॑श्रा॒वय॑ति॒ श्लोके॑न ।  
प्र च॑ सु॒वाति॑ सवि॒ता ॥ ०९॥

यः । इ॒मा । विश्वा॑ । जा॒तानि॑ । आ॒ऽश्रा॒वय॑ति । श्लोके॑न ।  
प्र । च॒ । सु॒वाति॑ । स॒वि॒ता ॥

योदेवइमा इमानि विश्वा सर्वाणि जातानि उत्पन्नान्प्राणिनः जङ्गमानित्यर्थः तान् श्लोकेन यशसा आश्रावयति सर्वेप्यस्यस्तुतिंश्रृण्व- न्तीत्यर्थः अथवा गर्जनशब्देन सर्वाणीमान्युत्पन्नानि आश्रावयति वृष्ट्युन्मुखः सन् किंच सविता प्रसुवातिचप्रेरयति तंवृणीमहइत्यर्थः ॥ ९ ॥अच्छावदेतिदशर्चमेकादशंसूक्तं भौमस्यात्रेरार्षं अत्रेयमनुक्रमणिका-अच्छदशात्रिः पार्जन्यमुपाद्यास्तिस्रोजगत्यः उपान्त्यानुष्टुबिति यत्पर्जन्येत्येषानवम्यनुष्टुप् विवृक्षानित्याद्यास्तिस्रोजगत्यः शिष्टाःषट् त्रिष्टुभः पर्जन्योदेवता बृहदृग्विधानेशौनकः अच्छावदेतिसूक्तन्तुवृ- ष्टिकामःप्रयोजयेत् ॥निराहारःक्लिन्नवासाअचिरेणप्रवर्षति ॥ १ ॥हुत्वायुतंवैतसीनाङ्क्षीराक्तानां हुताशने ॥ महद्वर्षमवाप्नोतिसूक्तेना- च्छावदेनहि ॥ २ ॥अनेनसूक्तेनप्रत्यृचंवादिशउपस्थेयाः सूत्रितंच-संस्थितायांसर्वादिशउपतिष्ठेत अच्छावदतवसङ्गीर्भिराभिरिचतसृभिः प्रत्यृचं सूक्तेनवेति ।