+++
title = "०२६"

+++


अग्निः। वसूयव आत्रेयाः। गायत्री।

अग्ने॑ पावक रो॒चिषा॑ म॒न्द्रया॑ देव जि॒ह्वया॑ ।  
आ दे॒वान्व॑क्षि॒ यक्षि॑ च ॥ ०१॥

अग्ने॑ । पा॒व॒क॒ । रो॒चिषा॑ । म॒न्द्रया॑ । दे॒व॒ । जि॒ह्वया॑ ।  
आ । दे॒वान् । व॒क्षि॒ । यक्षि॑ । च॒ ॥

हेपावक शोधक रोचिषा स्वदीप्त्या मन्द्रया देवानांमादयित्र्या जिह्वयाच हेदेव द्योतमानाग्ने देवानावक्षि यज्ञार्थमावह यक्षिच तान् यज ॥ १ ॥

अग्निः। वसूयव आत्रेयाः। गायत्री।

तं त्वा॑ घृतस्नवीमहे॒ चित्र॑भानो स्व॒र्दृश॑म् ।  
दे॒वाँ आ वी॒तये॑ वह ॥ ०२॥

तम् । त्वा॒ । घृ॒त॒स्नो॒ इति॑ घृतऽस्नो । ई॒म॒हे॒ । चित्र॑भानो॒ इति॒ चित्र॑ऽभानो । स्वः॒ऽदृश॑म् ।  
दे॒वान् । आ । वी॒तये॑ । व॒ह॒ ॥

हेघृतस्नो घृतस्यप्रेरक यद्वा घृतेनजनित हेचित्रभानो चित्रानानाविधाभानवोरश्मयोयस्यासौचित्रभानुः तस्यसंबोधनं स्वर्दृशं सर्वद्रष्टारं तं त्वा त्वांईमहे याचामहे अतोवीतयेहविषां भक्षणायदेवानावह ॥ २ ॥

अग्निः। वसूयव आत्रेयाः। गायत्री।

वी॒तिहो॑त्रं त्वा कवे द्यु॒मन्तं॒ समि॑धीमहि ।  
अग्ने॑ बृ॒हन्त॑मध्व॒रे ॥ ०३॥

वी॒तिऽहो॑त्रम् । त्वा॒ । क॒वे॒ । द्यु॒ऽमन्त॑म् । सम् । इ॒धी॒म॒हि॒ ।  
अग्ने॑ । बृ॒हन्त॑म् । अ॒ध्व॒रे ॥

हेकवे क्रान्तदर्शिन् अग्ने वीतिहोत्रं क्रान्तयज्ञ यद्वा प्रिययज्ञं द्युमन्तं दीप्तिमन्तं बृहन्तं महान्तं त्वा त्वां अध्वरेयज्ञे समिधीमहि समिद्भिःसन्दीपयाम: ॥ ३ ॥

अग्निः। वसूयव आत्रेयाः। गायत्री।

अग्ने॒ विश्वे॑भि॒रा ग॑हि दे॒वेभि॑र्ह॒व्यदा॑तये ।  
होता॑रं त्वा वृणीमहे ॥ ०४॥

अग्ने॑ । विश्वे॑भिः । आ । ग॒हि॒ । दे॒वेभिः॑ । ह॒व्यऽदा॑तये ।  
होता॑रम् । त्वा॒ । वृ॒णी॒म॒हे॒ ॥

हेअग्ने विश्वेभिः सर्वैः देवेभिः देवैः सह त्वं हव्यदातये हविषान्दात्रे यजमानाय तदर्थं आगहि यज्ञंप्रत्यागच्छ यतः होतारन्देवानामाह्वातारं त्वा त्वां वृणीमहे प्रार्थयामहे ॥ ४ ॥

अग्निः। वसूयव आत्रेयाः। गायत्री।

यज॑मानाय सुन्व॒त आग्ने॑ सु॒वीर्यं॑ वह ।  
दे॒वैरा स॑त्सि ब॒र्हिषि॑ ॥ ०५॥

यज॑मानाय । सु॒न्व॒ते । आ । अ॒ग्ने॒ । सु॒ऽवीर्य॑ । व॒ह॒ ।  
दे॒वैः । आ । स॒त्सि॒ । ब॒र्हिषि॑ ॥

हेअग्ने सुन्वते अभिषवङ्कुर्वतेयजमानाय सुवीर्यंशोभनं बलं आवह प्रापय किंच देवैः सहबर्हिषियज्ञे आसत्सि आसीदेति ॥ ५ ॥

अग्निः। वसूयव आत्रेयाः। गायत्री।

स॒मि॒धा॒नः स॑हस्रजि॒दग्ने॒ धर्मा॑णि पुष्यसि ।  
दे॒वानां॑ दू॒त उ॒क्थ्यः॑ ॥ ०६॥

स॒म्ऽइ॒ध॒नः । स॒ह॒स्र॒ऽजि॒त् । अग्ने॑ । धर्मा॑णि । पु॒ष्य॒सि॒ ।  
दे॒वाना॑म् । दू॒तः । उ॒क्थ्यः॑ ॥

हेसहस्रजित् सहस्रजेतरग्ने समिधानः हविर्भिःसमिध्यमानाः उक्थ्यः प्रशस्यस्त्वं देवानान्दूतःसन् धर्माणि नः कर्माणि यज्ञादिक्रियाः पुष्यसि पोषयसि ॥ ६ ॥

अग्निः। वसूयव आत्रेयाः। गायत्री।

न्य१॒॑ग्निं जा॒तवे॑दसं होत्र॒वाहं॒ यवि॑ष्ठ्यम् ।  
दधा॑ता दे॒वमृ॒त्विज॑म् ॥ ०७॥

नि । अ॒ग्निम् । जा॒तऽवे॑दसम् । हो॒त्र॒ऽवाहम् । यवि॑ष्ठ्यम् ।  
दधा॑त । दे॒वम् । ऋ॒त्विज॑म् ॥

हेयजमानाः जातवेदसं जातानिभूतानिवेत्तीतिजातवेदाः तं होत्रवाहं होत्रस्ययज्ञस्य वोढारं यविष्ठ्यंयुवतमं देवं द्योतमानं ऋत्विजं ऋतौयष्टारं अग्निन्निदधात निधत्त ॥ ७ ॥

अग्निः। वसूयव आत्रेयाः। गायत्री।

प्र य॒ज्ञ ए॑त्वानु॒षग॒द्या दे॒वव्य॑चस्तमः ।  
स्तृ॒णी॒त ब॒र्हिरा॒सदे॑ ॥ ०८॥

प्र । य॒ज्ञः । ए॒तु॒ । आ॒नु॒षक् । अ॒द्य । दे॒वव्य॑चःऽतमः ।  
स्तृ॒णी॒त । ब॒र्हिः । आ॒ऽसदे॑ ॥

अद्यास्मिन्नहनि देवव्यचस्तमः देवैः प्रकाशमानैः स्तोतृभिर्व्याप्ततमोयज्ञोयज्ञसाधनंहविरानुषक् अनुषक्तंयथाभवतितथाप्रैतु देवान् गच्छतु हेऋत्विजः आसदे अग्नेरासदानार्थं बर्हि स्तृणीत ॥ ८ ॥

विश्वेदेवाः। वसूयव आत्रेयाः। गायत्री।

एदं म॒रुतो॑ अ॒श्विना॑ मि॒त्रः सी॑दन्तु॒ वरु॑णः ।  
दे॒वासः॒ सर्व॑या वि॒शा ॥ ०९॥

आ । इ॒दम् । म॒रुतः॑ । अ॒श्विना॑ । मि॒त्रः । सी॒द॒न्तु॒ । वरु॑णः ।  
दे॒वासः॑ । सर्व॑या । वि॒शा ॥

मरुतोमरुद्गणाः अश्विना अश्विनौ देवानांभिषजौ मित्रःसूर्योवरुणश्च देवासः एते सर्वेदेवाः सर्वयाविशा समस्तेनस्वीयेनपरिजनेन सार्धमिदंबर्हिः सीदन्तु आसीदन्तु ॥ ९ ॥अनस्वन्तेतिषळृचन्त्रयोदशंसूक्तं अत्रानुक्रमणिका-अन्स्वन्ताषट् त्रैवृष्णपौरुकुत्स्यौद्वौ त्र्यरुणत्रसदस्यूराजानौ भारतश्चाश्वमेधोन्त्यास्तिस्रोनुष्टुभोनात्मात्मनेदध्यादितिसर्वास्वत्रिङ्के चिदन्त्यैन्द्राग्नीइति । त्रिवृष्णस्यपुत्रस्त्र्यरुणः पुरुकुत्सस्यपुत्रस्त्रसदस्युः भरतस्यपुत्रोश्वमेधः एतेत्रयोपिराजानः संभूयास्यसूक्तस्यऋषयः यद्वात्रिरेवऋषिः आद्यास्तिस्रस्त्रिष्टुभः चतुर्थ्याद्यास्तिस्रोनोष्टुभः षष्ठीन्द्राग्निदेवत्या शिष्टाःपंचाग्नेय्यः विनियोगोलैङ्गिकः ।