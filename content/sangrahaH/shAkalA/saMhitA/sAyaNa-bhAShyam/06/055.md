+++
title = "०५५"

+++


पूषा। भरद्वाजो बार्हस्पत्यः। गायत्री।

एहि॒ वां वि॑मुचो नपा॒दाघृ॑णे॒ सं स॑चावहै ।  
र॒थीरृ॒तस्य॑ नो भव ॥ ०१॥

आ । इ॒हि॒ । वाम् । वि॒ऽमु॒चः॒ । न॒पा॒त् । आघृ॑णे । सम् । स॒चा॒व॒है॒ ।  
र॒थीः । ऋ॒तस्य॑ । नः॒ । भ॒व॒ ॥

हेविमुचोनपात् विमुंचतिसृष्टिकालेस्वसकाशात् सर्वाः प्रजाः विसृजतीतिविमुक् प्रजापतिः तस्यपुत्र आघृणेआगतदीप्ते पूषन् वांवा- तिगच्छतिस्तुतिंप्राप्नोतीतिवास्तोता वागतिगन्धनयोरित्यस्मादातोमनिन्नितिविच् वाङ्गन्तारंस्तोतारंमांएहि आगच्छ आवांचसंसचावहै समयावसङ्गच्छवहै यद्वा आवामित्यस्याद्याक्षरलोपेवामितिभवति आवांसचावहैइतिसंबन्धः यावसङ्गच्छावहैतादृश स्त्वन्नोस्माकंऋतस्य- यज्ञस्यरथीः रंहितानेताभव तथासतितत्रत्यंहविस्त्वयापिलभ्यतइत्यर्थः ॥ १ ॥

पूषा। भरद्वाजो बार्हस्पत्यः। गायत्री।

र॒थीत॑मं कप॒र्दिन॒मीशा॑नं॒ राध॑सो म॒हः ।  
रा॒यः सखा॑यमीमहे ॥ ०२॥

र॒थिऽत॑मम् । क॒प॒र्दिन॑म् । ईशा॑नम् । राध॑सः । म॒हः ।  
रा॒यः । सखा॑यम् । ई॒म॒हे॒ ॥

रथितमंअतिशयेनरथिनं यद्वाअतिशयेनरंहितारन्नेतारङ्कपर्दिनं कपर्दश्चूडातद्वान्तं राध्नोत्यनेनेतिराधोधनं महोमहतोराधसोधनस्य- ईशानं स्वामिनं सखायं अस्माकंमित्रं एवंविधुंपूषणंरायोधनानिईमहेयाचामहे ॥ २ ॥

पूषा। भरद्वाजो बार्हस्पत्यः। गायत्री।

रा॒यो धारा॑स्याघृणे॒ वसो॑ रा॒शिर॑जाश्व ।  
धीव॑तोधीवतः॒ सखा॑ ॥ ०३॥

रा॒यः । धारा॑ । अ॒सि॒ । आ॒घृ॒णे॒ । वसोः॑ । रा॒शिः । अ॒ज॒ऽअ॒श्व॒ ।  
धीव॑तःऽधीवतः । सखा॑ ॥

हेआघृणे आगतदीप्ते पूषन् रायोधनस्यधारासि प्रवाहोभवसि स्तोतृभ्योबहुधनन्नैरन्तर्येण प्रयच्छसीत्यर्थः अजाश्वः अजाः छागाएव- अश्वाः अश्वकार्यापन्नायस्यतादृशपूषन् वसोः वसुनोधनस्यराशिः सङ्घश्चभवसि धनसङ्घश्चत्वय्येवनिवसतीत्यर्थः धीवतोधीवतः सर्वस्य- स्तोत्रवतः पुरुषस्यसखामित्रभूतश्चभवसि ॥ ३ ॥

पूषा। भरद्वाजो बार्हस्पत्यः। गायत्री।

पू॒षणं॒ न्व१॒॑जाश्व॒मुप॑ स्तोषाम वा॒जिन॑म् ।  
स्वसु॒र्यो जा॒र उ॒च्यते॑ ॥ ०४॥

पू॒षण॑म् । नु । अ॒जऽअ॑श्वम् । उप॑ । स्तो॒षा॒म॒ । वा॒जिन॑म् ।  
स्वसुः॑ । यः । जा॒रः । उ॒च्यते॑ ॥

अजाश्वंछागवाहनंवाजिनंअन्नवन्तंबलवन्तंवा षूषणंपोषकन्देवन्नुअद्यउपस्तोषाम उपस्तवाम यः पूषास्वसुरुषसोजारः उपपतिरित्यु- च्यते तंपूषणमित्यन्वयः ॥ ४ ॥

पूषा। भरद्वाजो बार्हस्पत्यः। गायत्री।

मा॒तुर्दि॑धि॒षुम॑ब्रवं॒ स्वसु॑र्जा॒रः शृ॑णोतु नः ।  
भ्रातेन्द्र॑स्य॒ सखा॒ मम॑ ॥ ०५॥

मा॒तुः । दि॒धि॒षुम् । अ॒ब्र॒व॒म् । स्वसुः॑ । जा॒रः । शृ॒णो॒तु॒ । नः॒ ।  
भ्राता॑ । इन्द्र॑स्य । सखा॑ । मम॑ ॥

मातुः निर्मात्र्याः रात्रेः दिधिषुंपतिंपूषणंअब्रवं स्तौमि स्वसुरुषसोजारश्चपूषानोस्माकंस्तोत्राणिश्रृणोतु इन्द्रस्यभ्रातासहजातः पूषममस्तोतुः सखामित्रभूतोस्तु ॥ ५ ॥

पूषा। भरद्वाजो बार्हस्पत्यः। गायत्री।

आजासः॑ पू॒षणं॒ रथे॑ निशृ॒म्भास्ते ज॑न॒श्रिय॑म् ।  
दे॒वं व॑हन्तु॒ बिभ्र॑तः ॥ ०६॥

आ । अ॒जासः॑ । पू॒षण॑म् । रथे॑ । नि॒ऽशृ॒म्भाः । ते । ज॒न॒ऽश्रिय॑म् ।  
दे॒वम् । व॒ह॒न्तु॒ । बिभ्र॑तः ॥

अजासः अजाः छागाः निश्रृंभाः निश्रथ्यसंबध्यहर्तारः तेपूष्णोवाहनतयाप्रसिद्धाः छागाः जनश्चियंजनंस्तोतृसङ्घंश्रयतिगच्छतीतिजनश्रीः तंपूषणन्देवंरथेबिभ्रतोधारयन्तः आवहन्तुआनयन्तु ॥ ६ ॥यएनमितिषळृचंसप्तमंसूक्तं भरद्वाजस्यार्षंपौष्णमन्त्यानुष्टुप् आदौपंचगायत्र्यः तथाचानुक्रान्तं—यएनमन्त्यानुष्टुबिति । गतोविनियो- गः ॥