+++
title = "०५९"

+++


इन्द्राग्नी। भरद्वाजो बार्हस्पत्यः। बृहती।

प्र नु वो॑चा सु॒तेषु॑ वां वी॒र्या॒३॒॑ यानि॑ च॒क्रथुः॑ ।  
ह॒तासो॑ वां पि॒तरो॑ दे॒वश॑त्रव॒ इन्द्रा॑ग्नी॒ जीव॑थो यु॒वम् ॥ ०१॥

प्र । नु । वो॒च॒ । सु॒तेषु॑ । वा॒म् । वी॒र्या॑ । यानि॑ । च॒क्रथुः॑ ।  
ह॒तासः॑ । वा॒म् । पि॒तरः॑ । दे॒वऽश॑त्रवः । इन्द्रा॑ग्नी॒ इति॑ । जीव॑थः । यु॒वम् ॥

हेइन्द्राग्नी यानिवीर्याविर्याणिवीरकर्माणिचक्रथुः कृतवन्तौ युवांसुतेषुअभिषुतेषुसोमेषु अस्मद्यज्ञे वांयुवयोस्तानिवीर्याणि नुक्षिप्रंप्र- वोच प्रवोचंब्रवीमि । तदेववीर्यन्दर्शयतिहेइन्द्राग्नी देवशत्रवः देवाः शत्रवःशातयितारोयेषान्तादृशाअसुराः पितरःहिंसकाःपीयतिर्हिसा- कर्मा तस्यैतद्रूपं ईदृशाअसुराः वांयुवाभ्यांहतासोहताआसन् युवंयुवान्तु जीवथः जीवनवन्तोभवथः असुरैर्नबाधितावितियावत् ॥ १ ॥

इन्द्राग्नी। भरद्वाजो बार्हस्पत्यः। बृहती।

बळि॒त्था म॑हि॒मा वा॒मिन्द्रा॑ग्नी॒ पनि॑ष्ठ॒ आ ।  
स॒मा॒नो वां॑ जनि॒ता भ्रात॑रा यु॒वं य॒मावि॒हेह॑मातरा ॥ ०२॥

बट् । इ॒त्था । म॒हि॒मा । वा॒म् । इन्द्रा॑ग्नी॒ इति॑ । पनि॑ष्ठः । आ ।  
स॒मा॒नः । वा॒म् । ज॒नि॒ता । भ्रात॑रा । यु॒वम् । य॒मौ । इ॒हेह॑ऽमातरा ॥

हेइन्द्राग्नी वांयुवयोःमहिमामहत्त्वं इत्थाइत्थंअनेनप्रकारेण बट्सत्यं युष्मद्विषयंयज्जन्म महत्वंप्रतिपाद्यते तत्सर्वंयथार्थमित्यर्थः पनिष्ठःआपनिष्ठः स्तुत्यतमश्चप्रजापतिः समानः एकएव वांयुवयोर्जनिताजनयिता अतोयुवंयुवांभ्रातरौस्थः अपिच यमौयमलौसहोत्पन्नौ इहेहमातराइहचेहचसर्वत्रमाताययोस्तादृशौस्थः अदितिर्ह्यनयोर्मातासैवविस्तीर्णाभूमिरितिइहेहमातरावितिस्तूयते ॥ २ ॥

इन्द्राग्नी। भरद्वाजो बार्हस्पत्यः। बृहती।

ओ॒कि॒वांसा॑ सु॒ते सचाँ॒ अश्वा॒ सप्ती॑ इ॒वाद॑ने ।  
इन्द्रा॒ न्व१॒॑ग्नी अव॑से॒ह व॒ज्रिणा॑ व॒यं दे॒वा ह॑वामहे ॥ ०३॥

ओ॒कि॒ऽवांसा॑ । सु॒ते । सचा॑ । अश्वा॑ । सप्ती॑ इ॒वेति॒ सप्ती॑ऽइव । आद॑ने ।  
इन्द्रा॑ । नु । अ॒ग्नी इति॑ । अव॑सा । इ॒ह । व॒ज्रिणा॑ । व॒यम् । दे॒वा । ह॒वा॒म॒हे॒ ॥

हेइन्द्राग्नी सुतेअभिषुतेसोमेयुवांसचासहओकिवांसाओकिवांसौसमवेतौसङ्गतौभवतं उच समवायाइत्यस्यैतद्रूपं तत्रदृष्टान्तः— आदनेभक्षणीयेघासेसप्तीइवाश्वा सर्पणशीलावश्वाविव नुअद्यवयन्तादृशाविन्द्राइन्द्रौ अग्नीइन्द्राग्नी इहास्मिन्यज्ञेअवसारक्षणेनहेतुनाहवा- महे आह्वयामहे । इतरेतरयोगात् इन्द्रशब्देअग्निशब्देचद्विवचनं कीदृशाविन्द्राग्नी वज्रिणावज्रिणौ आयुधोपेतौ देवादानादिगुणयुक्तौ ॥ ३ ॥

इन्द्राग्नी। भरद्वाजो बार्हस्पत्यः। बृहती।

य इ॑न्द्राग्नी सु॒तेषु॑ वां॒ स्तव॒त्तेष्वृ॑तावृधा ।  
जो॒ष॒वा॒कं वद॑तः पज्रहोषिणा॒ न दे॑वा भ॒सथ॑श्च॒न ॥ ०४॥

यः । इ॒न्द्रा॒ग्नी॒ इति॑ । सु॒तेषु॑ । वा॒म् । स्तव॑त् । तेषु॑ । ऋ॒त॒ऽवृ॒धा॒ ।  
जो॒ष॒ऽवा॒कम् । वद॑तः । प॒ज्र॒ऽहो॒षि॒णा॒ । न । दे॒वा॒ । भ॒सथः॑ । च॒न ॥

हेऋतावृधा ऋतस्यसत्यस्ययज्ञस्यवावर्धयिताराविन्द्राग्नी सुतेष्वभिषुतेषुसोमेषु यःस्तोता वांयुवांस्तव्त् कुत्सितंस्तूयात् तेषुसोमेषु- मध्येजोषवाकंवदतः जोषंजोषयितव्यंप्रीतिहेतुत्वेनकर्तव्यं स्वयमप्रीतिकरन्तादृशंवाकंवाक्यंवदतस्तस्यस्तोतुः सोमंहेपज्रहोषिणा पज्रः प्रार्जितः प्रसिद्धः होषोघोषः स्तोत्रंययोस्तादृशौहेदेवौ युवान्नभसथोनभक्षयथः चनेतिपादपूरकः अत्रनिरुक्तं—जोषवाकमित्यविज्ञात- नामधेयंजोषयितव्यंभवति । यइन्द्राग्नीसुतेषुवांसोमेषुस्तौतितेष्वृतस्यवर्धयितारौनस्याश्नीथोयोयंजोषवाकंवदतिविजंजयः प्रार्जितहो- षिणौदेवौनतस्याश्नीथइति ॥ ४ ॥

इन्द्राग्नी। भरद्वाजो बार्हस्पत्यः। बृहती।

इन्द्रा॑ग्नी॒ को अ॒स्य वां॒ देवौ॒ मर्त॑श्चिकेतति ।  
विषू॑चो॒ अश्वा॑न्युयुजा॒न ई॑यत॒ एकः॑ समा॒न आ रथे॑ ॥ ०५॥

इन्द्रा॑ग्नी॒ इति॑ । कः । अ॒स्य । वा॒म् । देवौ॑ । मर्तः॑ । चि॒के॒त॒ति॒ ।  
विषू॑चः । अश्वा॑न् । यु॒यु॒जा॒नः । ई॒य॒ते॒ । एकः॑ । स॒मा॒ने । आ । रथे॑ ॥

हेदेवौ द्योतमानाविन्द्राग्नी वांयुवयोःअस्यइदङ्कर्मकोमर्तोमनुष्यः चिकेतति जानीयात् नकोपीत्यर्थः किन्तत्कर्म विषूचः नानाअंचतो- गच्छतोअश्वान्त्समानेउभयार्थेएकस्मिन् रथेयुवयोरेकइन्द्रः सूर्यात्मनावर्तमानः युयुजानः तादृशानश्वान् योजयन् आईयते सर्वंजगदभि- गच्छति । यद्वाविषूचोनानारूपान् अश्वान् व्यापकान् रश्मीन् समानेएकरूपेरथेसंवत्सरात्मकेयुयुजानोयोजयन् युवयोरेकः सूर्यात्मा- इन्द्रः आईयतेआगच्छति । एतद्युवयोः कर्मकोयथावज्जानीयादित्यर्थः ॥ ५ ॥

इन्द्राग्नी। भरद्वाजो बार्हस्पत्यः। बृहती।

इन्द्रा॑ग्नी अ॒पादि॒यं पूर्वागा॑त्प॒द्वती॑भ्यः ।  
हि॒त्वी शिरो॑ जि॒ह्वया॒ वाव॑द॒च्चर॑त्त्रिं॒शत्प॒दा न्य॑क्रमीत् ॥ ०६॥

इन्द्रा॑ग्नी॒ इति॑ । अ॒पात् । इ॒यम् । पूर्वा॑ । आ । अ॒गा॒त् । प॒त्ऽवती॑भ्यः ।  
हि॒त्वी । शिरः॑ । जि॒ह्वया॑ । वाव॑दत् । चर॑त् । त्रिं॒शत् । प॒दा । नि । अ॒क्र॒मी॒त् ॥

हेइन्द्राग्नी अपात् पादरहिताइयमुषाः पद्वतीभ्यः पादयुक्ताभ्यः सुप्ताभ्यः प्रजाभ्यः पूर्वाप्रथमाभाविनीसती आगात् आगच्छति । तथाप्राणिनांशिरोहित्वीप्रेरयित्री यद्वाशिरोहित्वात्यत्त्कास्वयमशिरस्कासती जिह्वयाप्राणिस्थयातदीयेनवागिन्द्रियेणवावदत् भृशं- शब्दङ्कुर्वन्तीचरत् एवंचरन्तीउषात्रिंशत्पदानिअवयवभूतान् त्रिंशन्मुहूर्तान् न्यक्रमीत् एकेनदिवसेनातिक्रामति एतच्चयुवयोः कर्मतत्- कोजानीयादितिपूर्वत्रान्वयः ॥ ६ ॥

इन्द्राग्नी। भरद्वाजो बार्हस्पत्यः। अनुष्टुप्।

इन्द्रा॑ग्नी॒ आ हि त॑न्व॒ते नरो॒ धन्वा॑नि बा॒ह्वोः ।  
मा नो॑ अ॒स्मिन्म॑हाध॒ने परा॑ वर्क्तं॒ गवि॑ष्टिषु ॥ ०७॥

इन्द्रा॑ग्नी॒ इति॑ । आ । हि । त॒न्व॒ते । नरः॑ । धन्वा॑नि । बा॒ह्वोः ।  
मा । नः॒ । अ॒स्मिन् । म॒हा॒ऽध॒ने । परा॑ । व॒र्क्त॒म् । गोऽइ॑ष्टिषु ॥

हेइन्द्राग्नी नरोयोद्धारोमनुष्याः बाह्वोर्हस्तयोः धन्वानिधनूंषिअतन्वतेहि आततज्यानिकुर्वतेहि । युवांचास्मिन् महाधनेजेतव्येनम- हाधनेनोपेतेसङ्ग्रामे गविष्टिषुगवामन्वेषणेषुनोस्मान्मापरावर्क्तं मापरित्यजतं ॥ ७ ॥

इन्द्राग्नी। भरद्वाजो बार्हस्पत्यः। अनुष्टुप्।

इन्द्रा॑ग्नी॒ तप॑न्ति मा॒घा अ॒र्यो अरा॑तयः ।  
अप॒ द्वेषां॒स्या कृ॑तं युयु॒तं सूर्या॒दधि॑ ॥ ०८॥

इन्द्रा॑ग्नी॒ इति॑ । तप॑न्ति । मा॒ । अ॒घाः । अ॒र्यः । अरा॑तयः ।  
अप॑ । द्वेषां॑सि । आ । कृ॒त॒म् । यु॒यु॒तम् । सूर्या॑त् । अधि॑ ॥

हेइन्द्राग्नी अघाआहन्त्र्यः अर्यः अभिगन्त्र्यः अरतयःशत्रुसेनामातपन्तिमांबाधन्ते ताअपाकृतंअपाकुरुतम् । तथाद्वेषांसिद्वेष्टृन् शत्रून् सूर्या- दधि अधिः पंचम्यर्थानुवादकः सूर्यदर्शनात् युयुतंपृथक्कुरुतंचयथातेसूर्यन्नपश्यन्तितथाकुरुतं मारयतमित्यर्थः ॥ ८ ॥

इन्द्राग्नी। भरद्वाजो बार्हस्पत्यः। अनुष्टुप्।

इन्द्रा॑ग्नी यु॒वोरपि॒ वसु॑ दि॒व्यानि॒ पार्थि॑वा ।  
आ न॑ इ॒ह प्र य॑च्छतं र॒यिं वि॒श्वायु॑पोषसम् ॥ ०९॥

इन्द्रा॑ग्नी॒ इति॑ । यु॒वोः । अपि॑ । वसु॑ । दि॒व्यानि॑ । पार्थि॑वा ।  
आ । नः॒ । इ॒ह । प्र । य॒च्छ॒त॒म् । र॒यिम् । वि॒श्वायु॑ऽपोषसम् ॥

हेइन्द्राग्नी युवोर्युवयोः दिव्यानिदिविभवानि पार्थिवापृथिव्यांभवानि लोक्द्वयसंबन्धीनि वसुवसूनि अपिहितानियुवयोरेववर्तन्ते अतः कारणात् इहास्मिन्यज्ञेनोस्मभ्यंरयिन्धनंआअभिप्रयच्छतम् । कीदृशंरयिं विश्वायुपोषसं आयवइतिमनुष्यनाम सर्वेषांमनुष्याणां- पोषणायपर्याप्तं यद्वास र्वस्यायुषः पोषणेशक्तं छान्दसोवर्णलोपः ॥ ९ ॥

इन्द्राग्नी। भरद्वाजो बार्हस्पत्यः। अनुष्टुप्।

इन्द्रा॑ग्नी उक्थवाहसा॒ स्तोमे॑भिर्हवनश्रुता ।  
विश्वा॑भिर्गी॒र्भिरा ग॑तम॒स्य सोम॑स्य पी॒तये॑ ॥ १०॥

इन्द्रा॑ग्नी॒ इति॑ । उ॒क्थ॒ऽवा॒ह॒सा॒ । स्तोमे॑भिः । ह॒व॒न॒ऽश्रु॒ता॒ ।  
विश्वा॑भिः । गीः॒ऽभिः । आ । ग॒त॒म् । अ॒स्य । सोम॑स्य । पी॒तये॑ ॥

हेउक्थवाहसाउक्थैः स्तुतिभिर्वहन्तीयौ हेहवनश्रुता हवनस्यआह्वानस्यश्रोतारौ एवंभूतौ हेइन्द्राग्नी स्तोमेभिः स्तोत्रैः विश्वाभिः सर्वाभिर्गीर्भिः शस्त्ररूपाभिर्वाग्भिश्चहेतुभूताभिरागतमागच्छतम् । किमर्थं अस्यास्मदीयस्यसोमस्यपीतयेपानार्थं ॥ १० ॥श्नथद्वृत्रमितिपंचदशर्चमेकादशंसूक्तं भरद्वाजस्यार्षमैन्द्राग्नं आदौतिस्त्रस्त्रिष्टुभः चतुर्थ्या द्यानवगायत्र्यः त्रयोदशीत्रिष्टुप् चतुर्दशी- बृहती पंचदश्यनुष्टुप् त्थाचानुक्रान्तं—श्नथत्पंचोनागा यत्रन्तुत्रित्रिष्टुबादित्रिष्टुब्बृहत्यनुष्टुबन्तमिति । गतः सूक्तविनियोगः । वरुणप्रघासे- षुऎन्द्राग्नस्यहविषः श्नथदित्येषायाज्या सूत्रितंच—इन्द्राग्नीअवसागतंश्नथद्वृत्रमुतसनोतिवाजमिति ।