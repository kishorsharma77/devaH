+++
title = "०५४"

+++


## ०१
पूषा। भरद्वाजो बार्हस्पत्यः। गायत्री।

सं पू॑षन्वि॒दुषा॑ नय॒ यो अञ्ज॑सानु॒शास॑ति ।  
य ए॒वेदमिति॒ ब्रव॑त् ॥

सम् । पू॒ष॒न् । वि॒दुषा॑ । न॒य॒ । यः । अञ्ज॑सा । अ॒नु॒ऽशास॑ति ।  
यः । ए॒व । इ॒दम् । इति॑ । ब्रव॑त् ॥

हेपूषन् पोषकदेव विदुषाजानतातेनजनेनसन्नय अस्मान्सङ्गमय योविद्वान् अंजसाऋजुमार्गेण अनुशासति अनुशास्ति नष्टद्रव्यप्राप्त्यु- पायमुपदिशति यश्चएवएवंइदन्नष्टंभवदीयन्धनमितिब्रवत् ब्रवीति नष्टन्धनन्दर्शयतीत्यर्थः तेनविदुषेत्य वयः ॥ १ ॥

## ०२
पूषा। भरद्वाजो बार्हस्पत्यः। गायत्री।

समु॑ पू॒ष्णा ग॑मेमहि॒ यो गृ॒हाँ अ॑भि॒शास॑ति ।  
इ॒म ए॒वेति॑ च॒ ब्रव॑त् ॥

सम् । ऊं॒ इति॑ । पू॒ष्णा । ग॒मे॒म॒हि॒ । यः । गृ॒हान् । अ॒भि॒ऽशास॑ति ।  
इ॒मे । ए॒व । इति॑ । च॒ । ब्रव॑त् ॥

पूष्णानुगृहीतावयंसङ्गमेमहि तेनजनेनसङ्गच्छेमहि योजनोगृहान् येषुगृहेष्वस्मदीयानष्टाः पर स्तिष्ठन्ति तान्गृहान् अभिशासति अभिशास्ति आभिमुख्येनबोधयति यश्चइमेत्वदीयानष्टाःपशवः एवएवन्तिष्ठन्तीतिचब्रवत् ब्रूयात् ॥ २ ॥

## ०३
पूषा। भरद्वाजो बार्हस्पत्यः। गायत्री।

पू॒ष्णश्च॒क्रं न रि॑ष्यति॒ न कोशोऽव॑ पद्यते ।  
नो अ॑स्य व्यथते प॒विः ॥

पू॒ष्णः । च॒क्रम् । न । रि॒ष्य॒ति॒ । न । कोशः॑ । अव॑ । प॒द्य॒ते॒ ।  
नो इति॑ । अ॒स्य॒ । व्य॒थ॒ते॒ । प॒विः ॥

पूष्णः पोषकस्यदेवस्यचक्रंआयुधनंरिष्यति नविनश्यति अस्यचक्रस्यकोशश्चनावपद्यते नहीयते अस्यपविर्धाराचनोनैवव्यथते कुंठीभवति तेनचक्रेणचोरान् हत्वाअस्मदीयन्धनंप्रकाशयेतिभावः ॥ ३ ॥

## ०४
पूषा। भरद्वाजो बार्हस्पत्यः। गायत्री।

यो अ॑स्मै ह॒विषावि॑ध॒न्न तं पू॒षापि॑ मृष्यते ।  
प्र॒थ॒मो वि॑न्दते॒ वसु॑ ॥

यः । अ॒स्मै॒ । ह॒विषा । अवि॑धत् । न । तम् । पू॒षा । अपि॑ । मृ॒ष्य॒ते॒ ।  
प्र॒थ॒मः । वि॒न्द॒ते॒ । वसु॑ ॥

योयजमानः अस्मैपूष्णेहविषाचरुपुरोडाशादिना अविधत् परिचरति तंयजमानंपूषानापिमृष्यते अपिशब्दईषदर्थे ईषदपिनहिनस्ति सचप्रथमोमुख्यः सन् वसुधनंविन्दते लभते ॥ ४ ॥

## ०५
पूषा। भरद्वाजो बार्हस्पत्यः। गायत्री।

पू॒षा गा अन्वे॑तु नः पू॒षा र॑क्ष॒त्वर्व॑तः ।  
पू॒षा वाजं॑ सनोतु नः ॥

पू॒षा । गाः । अनु॑ । ए॒तु॒ । नः॒ । पू॒षा । र॒क्ष॒तु॒ । अर्व॑तः ।  
पू॒षा । वाज॑म् । स॒नो॒तु॒ । नः॒ ॥

पूषापोषकोदेवः नोस्मदीयागाः अन्वेतु रक्षणार्थमनुगच्छतु सचपूषाअर्वतोश्वान् रक्षतु चोरेभ्यःतथावाजमन्नंचनोस्मभ्यंपूषासनोतु प्रयच्छतु ॥ ५ ॥

## ०६
पूषा। भरद्वाजो बार्हस्पत्यः। गायत्री।

पूष॒न्ननु॒ प्र गा इ॑हि॒ यज॑मानस्य सुन्व॒तः ।  
अ॒स्माकं॑ स्तुव॒तामु॒त ॥

पूष॑न् । अनु॑ । प्र । गाः । इ॒हि॒ । यज॑मानस्य । सु॒न्व॒तः ।  
अ॒स्माक॑म् । स्तु॒व॒ताम् । उ॒त ॥

हेपूषन् सुन्वतः सोमाभिषवङ्कुर्वतोयजमानस्यगाः पशून् अनुप्रेहि रक्षणार्थामनुगच्छ उतअपिचस्तुवतान्त्वद्विषयंस्तोत्रङ्कुर्वतामस्माकं- गाश्चानुगच्छ ॥ ६ ॥

## ०७
पूषा। भरद्वाजो बार्हस्पत्यः। गायत्री।

माकि॑र्नेश॒न्माकीं॑ रिष॒न्माकीं॒ सं शा॑रि॒ केव॑टे ।  
अथारि॑ष्टाभि॒रा ग॑हि ॥

माकिः॑ । ने॒श॒त् । माकी॑म् । रि॒ष॒त् । माकी॑म् । सम् । शा॒रि॒ । केव॑टे ।  
अथ॑ । अरि॑ष्टाभिः । आ । ग॒हि॒ ॥

हेपूषन् अस्मदीयङ्गोधनंमाकिर्नेशत् मानश्यतु माकिर्माकीमित्येतौप्रतिषेधमात्रेवर्तेते माकींरिषत् माव्याघ्रादिभिर्हिंस्यतांमाकींमाच- केवटेकूपेसंशारि संशीर्णंभूत् कूपपातेनापिहिंसितंमाभवतु अथएवंसतिअरिष्टाभिरहिंसिताभिर्गोभिः सहआगहि सायङ्कालेआगच्छ ॥ ७ ॥

## ०८
पूषा। भरद्वाजो बार्हस्पत्यः। गायत्री।

शृ॒ण्वन्तं॑ पू॒षणं॑ व॒यमिर्य॒मन॑ष्टवेदसम् ।  
ईशा॑नं रा॒य ई॑महे ॥

शृ॒ण्वन्त॑म् । पू॒षण॑म् । व॒यम् । इर्य॑म् । अन॑ष्टऽवेदसम् ।  
ईशा॑नम् । रा॒यः । ई॒म॒हे॒ ॥

अस्मत् स्तोत्राणिश्रृण्वन्तं इर्यन्दरिद्रस्यप्रेरकं अनष्टवेदसं अविनष्टधनं ईशानंसर्वंस्येश्वरं एवंविधंपूषणन्देवंवयंरायोधनानिईमहे याचामहे ॥ ८ ॥ चातुर्मास्येषुवैश्वदेवेपर्वणिपौष्णस्यहविषःपूषन्तवव्रतइत्येषानुवाक्या सूत्रितंच—वाममद्यस वितर्वाममुश्वःपूषन्तवव्रतेवयमिति ।

## ०९
पूषा। भरद्वाजो बार्हस्पत्यः। गायत्री।

पूष॒न्तव॑ व्र॒ते व॒यं न रि॑ष्येम॒ कदा॑ च॒न ।  
स्तो॒तार॑स्त इ॒ह स्म॑सि ॥

पूष॑न् । तव॑ । व्र॒ते । व॒यम् । न । रि॒ष्ये॒म॒ । कदा॑ । च॒न ।  
स्तो॒तारः॑ । ते॒ । इ॒ह । स्म॒सि॒ ॥

हेपूषन् पोषक तेत्वदीयेव्रतेकर्मणिवर्तमानावयं कदाचनकदाचिदपिनरिष्येम हिंसितान भवेम तादृशाश्चवयंइहास्मिन्कर्मणितेतव- स्तोतारः स्मसिस्मः भवामः ॥ ९ ॥

## १०
पूषा। भरद्वाजो बार्हस्पत्यः। गायत्री।

परि॑ पू॒षा प॒रस्ता॒द्धस्तं॑ दधातु॒ दक्षि॑णम् ।  
पुन॑र्नो न॒ष्टमाज॑तु ॥

परि॑ । पू॒षा । प॒रस्ता॑त् । हस्त॑म् । द॒धा॒तु॒ । दक्षि॑णम् ।  
पुनः॑ । नः॒ । न॒ष्टम् । आ । अ॒ज॒तु॒ ॥

पूषापोषकोदेवः परस्तात् परस्मिन्देशे सुसंचारादन्यस्मिन् चोरव्याघ्नादिभिरुषितेदेशे गच्छ तोगोधनस्यनिवारणायस्वकीयन्दक्षिणं- हस्तंपरिदधातु परिधानन्निवारकङ्करोतु नोस्मदीयन्नष्टंच गोधनंपुनराजतु आगच्छतु आगमयतु ॥ १० ॥एहिवामितिषळृचंषष्ठंसूक्तं भरद्वाजस्यार्षङ्गायत्रंपौष्णं अनुक्रम्यतेच—एहिवांषडिति । गतोविनियोगः ।