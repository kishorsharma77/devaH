+++
title = "०५७"

+++


इन्द्रापूषणौ। भरद्वाजो बार्हस्पत्यः। गायत्री।

इन्द्रा॒ नु पू॒षणा॑ व॒यं स॒ख्याय॑ स्व॒स्तये॑ ।  
हु॒वेम॒ वाज॑सातये ॥ ०१॥

इन्द्रा॑ । नु । पू॒षणा॑ । व॒यम् । स॒ख्याय॑ । स्व॒स्तये॑ ।  
हु॒वेम॑ । वाज॑ऽसातये ॥

इतरेतरयोगादिन्द्रपूषन् शब्दयोरुभयत्रद्विवचनं इन्द्रापूषणौदेवौनुअद्यवयंस्वस्तयेसख्यायशोभनायसखित्वाय वाजसातये वाजस्या- न्नस्यबलस्यवासातते संभजनाउयचहुवेम आह्वयाम स्तवाम ॥ १ ॥

इन्द्रापूषणौ। भरद्वाजो बार्हस्पत्यः। गायत्री।

सोम॑म॒न्य उपा॑सद॒त्पात॑वे च॒म्वोः॑ सु॒तम् ।  
क॒र॒म्भम॒न्य इ॑च्छति ॥ ०२॥

सोम॑म् । अ॒न्यः । उप॑ । अ॒स॒द॒त् । पात॑वे । च॒म्वोः॑ । सु॒तम् ।  
क॒र॒म्भम् । अ॒न्यः । इ॒च्छ॒ति॒ ॥

चम्वोःअधिषवणफलकयोः सुतमभिषुतंसोमंअन्यः अनयोरेकतरइन्द्रः पातवेपातुंउपासदत् उपसीदति उपगच्छति अन्यएकतरः पूषा- करंभङ्घृतसिक्तंसत्त्कात्मकंहविः भक्षयितुमिच्छति ॥ २ ॥

इन्द्रापूषणौ। भरद्वाजो बार्हस्पत्यः। गायत्री।

अ॒जा अ॒न्यस्य॒ वह्न॑यो॒ हरी॑ अ॒न्यस्य॒ सम्भृ॑ता ।  
ताभ्यां॑ वृ॒त्राणि॑ जिघ्नते ॥ ०३॥

अ॒जाः । अ॒न्यस्य॑ । वह्न॑यः । हरी॒ इति॑ । अ॒न्यस्य॑ । सम्ऽभृ॑ता ।  
ताभ्या॑म् । वृ॒त्राणि॑ । जि॒घ्न॒ते॒ ॥

अनयोरिन्द्रापूष्णोः अन्यस्यएकस्यपूष्णः अजाः छागाः वह्नयोवाहकाअश्वाः अन्यस्यापरस्येन्दस्यसंभृतासंभृतौसम्यक्पुष्टौ हरीएत- त्संज्ञावश्वौ वाहकौसचेन्द्रः ताभ्यांवृत्राणिशत्रून् जिघ्न ते हन्ति ॥ ३ ॥

इन्द्रापूषणौ। भरद्वाजो बार्हस्पत्यः। गायत्री।

यदिन्द्रो॒ अन॑य॒द्रितो॑ म॒हीर॒पो वृष॑न्तमः ।  
तत्र॑ पू॒षाभ॑व॒त्सचा॑ ॥ ०४॥

यत् । इन्द्रः॑ । अन॑यत् । रितः॑ । म॒हीः । अ॒पः । वृष॑न्ऽतमः ।  
तत्र॑ । पू॒षा । अ॒भ॒व॒त् । सचा॑ ॥

यद्यदा वृषन्तमः अतिशयेनवर्षिताइन्द्रः परितः परितोगन्त्रीर्महीः महतीः अपःवृष्ट्युदकानि अनयत् इमंलोकंप्रापयति तत्रतदानींपूषा- पोषकोदेवः सचाभवत् अस्येन्द्रस्यसहायोभवति ॥ ४ ॥

इन्द्रापूषणौ। भरद्वाजो बार्हस्पत्यः। गायत्री।

तां पू॒ष्णः सु॑म॒तिं व॒यं वृ॒क्षस्य॒ प्र व॒यामि॑व ।  
इन्द्र॑स्य॒ चा र॑भामहे ॥ ०५॥

ताम् । पू॒ष्णः । सु॒ऽम॒तिम् । व॒यम् । वृ॒क्षस्य॑ । प्र । व॒याम्ऽइ॑व ।  
इन्द्र॑स्य । च॒ । आ । र॒भा॒म॒हे॒ ॥

पूष्णः पोषकस्यदेवस्यइन्द्रस्यच तांप्रसिद्धांसुमतिङ्कल्याणींमतिंअनुग्रहबुद्धिं वृक्षस्यमहीरुहस्यप्रवयां प्रकृष्टान्दृढांशाखामिववयंआर- भामहे अवलंबामहे आश्रयामहइत्यर्थः ॥ ५ ॥

इन्द्रापूषणौ। भरद्वाजो बार्हस्पत्यः। गायत्री।

उत्पू॒षणं॑ युवामहे॒ऽभीशूँ॑रिव॒ सार॑थिः ।  
म॒ह्या इन्द्रं॑ स्व॒स्तये॑ ॥ ०६॥

उत् । पू॒षण॑म् । यु॒वा॒म॒हे॒ । अ॒भीशू॑न्ऽइव । सार॑थिः ।  
म॒ह्यै । इन्द्र॑म् । स्व॒स्तये॑ ॥

पूषणंपोषकन्देवमिन्द्रंचमह्यैमहत्यै स्वस्तयेरक्षार्थंउद्युवामहे उद्योजयामः उद्योजनमाकर्षणं तत्रदृष्टान्तः—सारथिःसूतः अभीशूनिव अभीशून् रश्मीन् अश्वबन्धनार्थान् आकर्षतितद्वत् ॥ ६ ॥शुक्रन्तइतिचतुरृचन्नवमंसूक्तं भरद्वाजस्यार्षंपौष्णं द्वितीयाजगती शिष्टास्त्रिष्टुभः तथाचानुक्रान्तं—शुक्रंचतुष्कन्द्वितीयाजगतीति । वैश्वदेवेद्पर्वणिवैश्वदेवस्यहविषः शुक्रन्तइतियाज्या सूत्रितंच—शुक्रन्तेअन्यद्यजतन्तेअन्यदिहेहवःस्वतवसइति । एकादशिनस्यपौष्ण- स्यपशोर्वपायाएषैवयाज्या सूत्रितंच—शुक्रन्तेअन्यद्यजतन्तेअन्यत्प्रपथेपथामजनिष्टपूषाइति । अमाभिष्टवेप्येषासूत्रितंच—शुक्रन्तेअन्यद्य- जतन्तेअन्यदपश्यङ्गोपामनिपद्यमानमिति ।