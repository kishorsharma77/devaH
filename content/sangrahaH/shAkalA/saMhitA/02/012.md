+++
title = "०१२ स जनास! इन्द्रः"

+++
इन्द्रः। गृत्समद (आङ्गिरसः शौनहोत्रः पश्चाद्) भार्गवः शौनकः। त्रिष्टुप्।


## ०१
यो जा॒त ए॒व प्र॑थ॒मो मन॑स्वान्  
दे॒वो दे॒वान् क्रतु॑ना प॒र्यभू॑षत् ।  
यस्य॒ शुष्मा॒द्+++(=बलाद्)+++ रोद॑सी॒ अभ्य॑सेतां+++(←भ्यस भये)+++  
नृ॒म्णस्य॑+++(=पौरुषस्य)+++ म॒ह्ना स +++(हे)+++ ज॑नास॒! इन्द्रः॑ ॥

## ०२
यः पृ॑थि॒वीं व्यथ॑माना॒म् अदृं॑ह॒द्+++(←दृहि वृद्धौ)+++  
यः पर्व॑ता॒न् प्रकु॑पिताँ॒ अर॑म्णात्+++(←रमु क्रीडायां)+++ ।  
यो अ॒न्तरि॑क्षं विम॒मे वरी॑यो॒ +++(ऽन्तरिक्षम्)+++  
यो द्याम् अस्त॑भ्ना॒त् स +++(हे)+++ ज॑नास॒! इन्द्रः॑ ॥

## ०३
यो ह॒त्वाहि॒म् +++(मेघरूपम्)+++ अरि॑णात्+++(=प्रैरयत्)+++ स॒प्त सिन्धू॒न्  
यो गा उ॒द्-आज॑द्+++(=गमयत्)+++ अप॒-धा व॒+++(ब)+++लस्य॑ ।  
यो +++(मेघरूप-)+++अश्म॑नोर् अ॒न्तर् अ॒ग्निं ज॒जान॑  
सं॒वृक् स॒म्-अत्सु॒ +++(युद्धादिषु)+++ स +++(हे)+++ ज॑नास॒! इन्द्रः॑ ॥

## ०४
इन्द्रः। गृत्समद (आङ्गिरसः शौनहोत्रः पश्चाद्) भार्गवः शौनकः। त्रिष्टुप्।

येने॒मा विश्वा॒ च्यव॑ना+++(=नश्वराणि)+++ कृ॒तानि॒  
यो दासं॒ वर्ण॒म् अध॑रं॒ गुहा+++(=गूढम्)+++ऽकः॑+++(=अकरोत्)+++ ।  
श्व॒घ्नीव॒+++(→व्याध इव)+++ यो जि॑गी॒वाल्ँ ल॒क्षम्, आद॑द्  
अ॒र्यः +++(शत्रु)+++पु॒ष्टानि॒  स +++(हे)+++ ज॑नास॒! इन्द्रः॑ ॥

## ०५
इन्द्रः। गृत्समद (आङ्गिरसः शौनहोत्रः पश्चाद्) भार्गवः शौनकः। त्रिष्टुप्।

यं स्मा॑ पृ॒च्छन्ति॒ कुह॒ सेति॑ घो॒रम्  
उ॒त+ईम् आ॑हु॒र् नैषो अ॒स्तीत्य् ए॑नम् ।  
सो अ॒र्यः पु॒ष्टीर् +++(उद्)+++विज॑ इ॒वा मि॑नाति॒+++(=हिनस्ति)+++  
श्रद् अ॑स्मै धत्त॒  स +++(हे)+++ ज॑नास॒! इन्द्रः॑ ॥+++(5)+++

## ०६
यो र॒ध्रस्य॑+++(=समृद्धस्य ← रध हिंसासंराध्योः)+++ चोदि॒ता यः कृ॒शस्य॒  
यो ब्र॒ह्मणो॒ नाध॑+++(थ)+++मानस्य की॒रेः+++(=कीर्तयितुः)+++ ।  
+++(सोमसवाय)+++ यु॒क्त-ग्रा॑व्णो॒ यो ऽवि॒ता सु॑शि॒प्रः+++(=सुशिराः‌\सुहनुः)+++  
सु॒त-सो॑मस्य॒  स +++(हे)+++ ज॑नास॒! इन्द्रः॑ ॥

## ०७
यस्याश्वा॑सः प्र॒दिशि॒+++(=निर्देशे)+++ यस्य॒ गावो॒  
यस्य॒ ग्रामा॒ यस्य॒ विश्वे॒ रथा॑सः ।  
यः सूर्यं॒ य उ॒षसं॑ ज॒जान॒  
यो +++(मेघवृत्रहननेन)+++ अ॒पां ने॒ता  स +++(हे)+++ ज॑नास॒! इन्द्रः॑ ॥

## ०८
यं क्रन्द॑सी +++(रोदसी)+++ संय॒ती वि॒ह्वये॑ते॒  
परे ऽव॑र उ॒भया॑ अ॒मित्राः॑ ।  
स॒मा॒नं चि॒द् रथ॑म् आतस्थि॒वांसा॒  
नाना॑ हवेते॒  स +++(हे)+++ ज॑नास॒! इन्द्रः॑ ॥+++(4)+++

## ०९
यस्मा॒न् न ऋ॒ते वि॒जय॑न्ते॒ जना॑सो॒  
यं युध्य॑माना॒ अव॑से॒+++(=अवनाय)+++ हव॑न्ते ।  
यो विश्व॑स्य प्रति॒मानं॑ ब॒भूव॒  
यो अ॑च्युत॒च्युत् स +++(हे)+++ ज॑नास॒! इन्द्रः॑ ॥

## १०
यः शश्व॑तो॒+++(=बहून्)+++ मह्य्-एनो॒ दधा॑ना॒न्  
अम॑न्यमाना॒ञ् छर्वा॑+++(=हिंस्रः)+++ ज॒घान॑ ।  
यः शर्ध॑ते॒+++(←श्रृधु शब्दकुत्सायाम्)+++ नानु॒ददा॑ति शृ॒ध्यां  
यो दस्यो॑र् ह॒न्ता  स +++(हे)+++ ज॑नास॒! इन्द्रः॑ ॥

## ११
+++(शम्बरो अर्वषा वा मेघो वा दस्युराजा बहुदुर्गवान् वा दिवोदासशत्रुः)+++  
यः शम्ब॑रं॒ पर्व॑तेषु क्षि॒यन्तं॑  
चत्वारिं॒श्यां श॒रद्य् अ॒न्ववि॑न्दत् ।  
ओ॒जा॒यमा॑नं॒ यो अहिं॑ ज॒घान॒  
दानुं॒+++(=दानवं)+++ शया॑नं॒  स +++(हे)+++ ज॑नास॒! इन्द्रः॑ ॥

## १२
यः स॒प्तर॑श्मिर्वृष॒भस्तुवि॑ष्मान॒वासृ॑ज॒त्सर्त॑वे स॒प्त सिन्धू॑न् ।  
यो रौ॑हि॒णमस्फु॑र॒द्वज्र॑बाहु॒र्द्यामा॒रोह॑न्तं॒  स +++(हे)+++ ज॑नास॒! इन्द्रः॑ ॥

यः । स॒प्तऽर॑श्मिः । वृ॒ष॒भः । तुवि॑ष्मान् । अ॒व॒ऽअसृ॑जत् । सर्त॑वे । स॒प्त । सिन्धू॑न् ।  
यः । रौ॒हि॒णम् । अस्फु॑रत् । वज्र॑ऽबाहुः । द्याम् । आ॒ऽरोह॑न्तम् । सः । ज॒ना॒सः॒ । इन्द्रः॑ ॥

यःसप्तरश्मिः सप्तसङ्ख्याकाः पर्जन्यारश्मयोयस्य तेचरश्मयः वराहवःस्वतपसोविद्युन्महसोधूपयः शापयोगृहमेधाश्चेत्येते येचमेशिमिविद्विषः पर्जन्याः सप्तपृथिवीमभिवर्षन्तिवृष्टिभिरितितैत्तिरीयार- ण्यकेह्याम्नाताः । वृषभोवर्षकः तुविष्मान् वृद्धिमान्बलवान्वा सप्त सप्रणस्वभावाः सिन्धूनपः सर्तवे- सरणायअवासृजत् अवसृष्टवान् यद्वा गङ्गाद्याः सप्तमुख्यानदीरवासृजत् यश्चवज्रबाहुः सन् द्यान्दिव- मारोहन्तंरौहिणमसुरंअस्फुरत् जघान स्फुरस्फुरणेतुदादिः ॥ १२ ॥

## १३
इन्द्रः। गृत्समद (आङ्गिरसः शौनहोत्रः पश्चाद्) भार्गवः शौनकः। त्रिष्टुप्।

द्यावा॑ चिदस्मै पृथि॒वी न॑मेते॒ शुष्मा॑च्चिदस्य॒ पर्व॑ता भयन्ते ।  
यः सो॑म॒पा नि॑चि॒तो वज्र॑बाहु॒र्यो वज्र॑हस्तः॒  स +++(हे)+++ ज॑नास॒! इन्द्रः॑ ॥

द्यावा॑ । चि॒त् । अ॒स्मै॒ । पृ॒थि॒वी इति॑ । न॒मे॒ते॒ इति॑ । शुष्मा॑त् । चि॒त् । अ॒स्य॒ । पर्व॑ताः । भ॒य॒न्ते॒ ।  
यः । सो॒म॒ऽपाः । नि॒ऽचि॒तः । वज्र॑ऽबाहुः । यः । वज्र॑ऽहस्तः । सः । ज॒ना॒सः॒ । इन्द्रः॑ ॥

अस्मै इन्द्रायद्यावापृथिवी इतरेतरापेक्षयाद्विवचनं प्रमित्रयोर्वरुणयोरितिवत् नमेतेचित् स्वयमे- वप्रह्वीभवतः णमप्रह्वत्वे कर्मकर्तरि नदुहस्नुनमांयक् चिणावितियकः प्रतिषेधः चिदपिच अस्येन्द्र- स्यशुष्मात् बलात्पर्वताभयन्तेबिभ्यति यः सोमपाः सोमस्यपातानिचितः सर्वैः यद्वाअन्येभ्योपिदेवे- भ्योदृढाङ्गः वज्रबाहुः वज्रसदृशबाहुः यश्चवज्रहस्तः वज्रयुक्तकरः सइन्द्रइत्यादिप्रसिद्धम् ॥ १३ ॥

## १४
इन्द्रः। गृत्समद (आङ्गिरसः शौनहोत्रः पश्चाद्) भार्गवः शौनकः। त्रिष्टुप्।

यः सु॒न्वन्त॒मव॑ति॒ यः पच॑न्तं॒ यः शंस॑न्तं॒ यः श॑शमा॒नमू॒ती ।  
यस्य॒ ब्रह्म॒ वर्ध॑नं॒ यस्य॒ सोमो॒ यस्ये॒दं राधः॒  स +++(हे)+++ ज॑नास॒! इन्द्रः॑ ॥

यः । सु॒न्वन्त॑म् । अव॑ति । यः । पच॑न्तम् । यः । शंस॑न्तम् । यः । श॒श॒मा॒नम् । ऊ॒ती ।  
यस्य॑ । ब्रह्म॑ । वर्ध॑नम् । यस्य॑ । सोमः॑ । यस्य॑ । इ॒दम् । राधः॑ । सः । ज॒ना॒सः॒ । इन्द्रः॑ ॥

यः सुन्वन्तं सोमाभिषवङ्कुर्वन्तंयजमानमवतिरक्षति यश्चपुरोडाशादीनिहवींषिपचन्तंयश्चउती- ऊतये सुपांसुलुगितिचतुर्थ्याःपूर्वसवर्णदीर्घः स्वरक्षायैशस्त्राणिशंसन्तंयश्चशशमानं अवति स्तोत्रङ्कु- र्वाणंरक्षति ब्रह्मपरिवृढंस्तोत्रंयस्यवर्धनंवृद्धिकरंभवति तथायस्यसोमोवृद्धिहेतुर्भवति यस्यचइदम- स्मदीयंराधः पुरोडाशदिलक्षणमन्नंवृद्धिकरंभवति सइन्द्रइत्यादिमसिद्धम् ॥ १४ ॥

## १५
इन्द्रः। गृत्समद (आङ्गिरसः शौनहोत्रः पश्चाद्) भार्गवः शौनकः। त्रिष्टुप्।

यः सु॑न्व॒ते पच॑ते दु॒ध्र आ चि॒द्वाजं॒ दर्द॑र्षि॒ स किला॑सि स॒त्यः ।  
व॒यं त॑ इन्द्र वि॒श्वह॑ प्रि॒यासः॑ सु॒वीरा॑सो वि॒दथ॒मा व॑देम ॥

यः । सु॒न्व॒ते । पच॑ते । दु॒ध्रः । आ । चि॒त् । वाज॑म् । दर्द॑र्षि । सः । किल॑ । अ॒सि॒ । स॒त्यः ।  
व॒यम् । ते॒ । इ॒न्द्र॒ । वि॒श्वह॑ । प्रि॒यासः॑ । सु॒ऽवीरा॑सः । वि॒दथ॑म् । आ । व॒दे॒म॒ ॥

इदानीमृषिः साक्षात्कृतमिन्द्रंप्रतिप्रब्रूते हेइन्द्र योदुध्रः दुर्धरःसन् सुन्वतेसोमाभिषवं कुर्वतेपुरो- डाशादिहवींषिपचतेयजमानायवाजमन्नंबलंवाआदर्दर्षि भृशंप्रापयसि सतादृशस्त्वंसत्यः चित् यथा- र्थभूतएवासि नपुनर्नास्तीतिबुद्धियोग्योसि किलेतिप्रसिद्धौ तेतवप्रियासः सुवीरासः कल्याणपुत्र- पौत्राः सन्तोवयंविश्वह सर्वेष्वहस्सुविदथंस्तोत्रंआवदेम ब्रूयाम ॥ १५ ॥ऋतुर्जनित्रीतित्रयोदशर्चन्द्वितीयंसूक्तङ्गार्त्समदं ऋतुःसप्तोनान्त्यात्रिष्टुबित्यनुक्रमणिका अस्मभ्यं- तद्वसोइति त्रयोदशीत्रिष्टुप् शिष्टास्त्रिष्टुबन्तपरिभाषयाजगत्यः इन्द्रोदेवता उक्थेतृतीयसवनेच्छावा- कशस्त्रेअस्यसूक्तस्यविनियोगः सूत्रितञ्च—ऋतुर्जनित्रीनूमर्तोभवामित्रइति दशरात्रेषष्ठेहन्यपितृतीय- सवनेच्छावाकशस्त्रेएतत्सूक्तम् ऋतुर्जनित्रीतिनित्यान्यैकाहिकानीतिसूत्रितम् ।