---
title: पुण्यनक्षत्राणि
unicode_script: devanagari

---

## निष्ट्या
याङ् का॒मये॑त दुहि॒तरं॑ प्रि॒या स्या॒दिति॑ । तान्निष्ट्या॑यान्दद्यात् । प्रि॒यैव भ॑वति । नेव॒ तु पुन॒रा ग॑च्छति । 

## अभिजित्
अ॒भि॒जिन्नाम॒ नक्ष॑त्रम् । उ॒परि॑ष्टादषा॒ढाना॑म् । अ॒वस्ता॑च्छ्रो॒णायै॑ । 

दे॒वा॒सु॒रास् सय्यँ॑त्ता आसन्न् । ते दे॒वास् तस्मि॒न् नक्ष॑त्रे॒ ऽभ्य॑जयन्न् । यद॒भ्यज॑यन्न् । तद॑भि॒जितो॑ ऽभिजि॒त्त्वम् । यङ् का॒मये॑त +अनपज॒य्यञ् +++(अपरं)+++ ज॑ये॒दिति॑ । तमे॒तस्मि॒न् नक्ष॑त्रे यातयेत्+++(=यत्नं कारयेत्)+++ । अ॒न॒प॒ज॒य्यमे॒व ज॑यति । पा॒पप॑राजितम् इव॒ तु +++(न राज्ञः प्रयासेन)+++। 

## रेवती
प्र॒जाप॑तिᳶ प॒शून॑सृजत । ते नक्ष॑त्त्रन् नक्षत्त्र॒म् +++(रेवतीभिन्नम् प्रति)+++ उपा॑तिष्ठन्त । ते स॒माव॑न्त +++(=समाः, अवृद्धाः)+++ ए॒वाभ॑वन्न् ।

ते रे॒वती॒म् उपा॑तिष्ठन्त ।। ते रे॒वत्यां॒ प्राभ॑वन्न् । तस्मा॑द् रे॒वत्यां॑ पशू॒नाङ् कु॑र्वीत । यत्किञ् चा॑र्वा॒चीन॒ꣳ॒ सोमा॑त् । प्रैव भ॑वन्ति । 

## पुण्य-नक्षत्राणि कानि?
स॒लि॒लव्ँ वा इ॒दम् अ॑न्त॒रासी॑त् । यद् अत॑रन् - तत् तार॑काणान् तारक॒त्वम् ।  
यो वा इ॒ह यज॑ते, अ॒मुꣳ +++(स्वर्गं)+++ स लो॒कन् न॑क्षते+++(=प्राप्नोति)+++ । तन् नक्ष॑त्राणान् नक्षत्र॒त्वम् ।। 

दे॒व॒गृ॒हा वै नक्ष॑त्राणि । य ए॒वव्ँ वेद॑ । गृ॒ह्ये॑व भ॑वति । 

<div class="js_include" url="../puNya-bhUmiH/"  newLevelForH1="2" includeTitle="true"> </div>  

दे॒व॒न॒क्ष॒त्राणि॒ वा अ॒न्यानि॑ ।। 11 ।। य॒म॒न॒क्ष॒त्राण्य् अ॒न्यानि॑ ।  
कृत्ति॑काᳶ प्रथ॒मम् । विशा॑खे उत्त॒मम् । तानि॑ देवनक्ष॒त्राणि॑ ।  
अ॒नू॒रा॒धाᳶ प्र॑थ॒मम् । अ॒प॒भर॑णीर् उत्त॒मम् । तानि॑ यमनक्ष॒त्राणि॑ ।  
यानि॑ देवनक्ष॒त्राणि॑, तानि॒ दक्षि॑णेन॒ परि॑यन्ति ।  
यानि॑ यमनक्ष॒त्राणि॑, तान्य् उत्त॑रेण । 

"+++(युद्धसामाग्रिभिः)+++ अन्वे॑षाम् +++(असुराणाम्)+++ अरा॒त्+++(=शीघ्रं)+++ स्मे"ति॑ +++(देवा अवदन्)+++ । तद॑नूरा॒धाः+++(=अनुकूल-सामग्र्यः)+++ ।  
"+++(असुरेषु)+++ ज्ये॒ष्ठमे॑षाम् अवधि॒ष्मे"ति॑ । तज् ज्ये॑ष्ठ॒घ्नी ।  
"मूल॑म् एषाम् अवृक्षा॒मे"ति॑ । तन् मू॑ल॒वर्ह॑णी ।  
यन्नास॑हन्त । तद॑षा॒ढाः ।  
यद् अ्लो॑णत्+++(=[प्रहार]सङ्घम् अकरोत्)+++ ।। 13 ।। तच्छ्रो॒णा ।  
यद् अशृ॑णोत् । तच्छ्रवि॑ष्ठाः ।  
यच् छ॒तम् अभि॑षज्यन्न् +++(=अचिकित्सन्)+++ । तच्छ॒तभि॑षक् ।  
प्रो॒ष्ठ॒प॒देषूद॑यच्छन्त +++(=उदनयन्)+++ ।  
रे॒वत्या॑मरवन्त ।  
अ॒श्व॒युजो॑रयुञ्जत ।  
अ॒प॒भर॑णी॒ष्वपा॑वहन्न् ।  
तानि॒ वा ए॒तानि॑ यमनक्ष॒त्राणि॑ ।

**यान्ये॒व दे॑वनक्ष॒त्राणि॑ । तेषु॑ कुर्वीत यत्का॒री स्यात् । पु॒ण्या॒ह ए॒व कु॑रुते ।। 14 ।।**

देवतासम्बन्धो [ऽन्यत्रोक्तः](../../01_naxatra-deva/)।

