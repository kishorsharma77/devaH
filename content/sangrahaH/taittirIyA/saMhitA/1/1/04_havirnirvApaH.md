---
title: ०४ हविर्निर्वापः

---
____
+++(यागदिवसे कर्मारम्भे हस्तौ सम्मृशति)+++  
+++(हस्तौ!)+++ कर्म॑णे वान् दे॒वेभ्य॑श् शकेयम्।

____
+++(शूर्पमादत्ते)+++  
वेषा॑य+++(=विष्णवे [यज्ञाय])+++ त्वा।
____
+++(गार्हपत्ये प्रतितपति)+++  
प्रत्यु॑ष्ट॒ꣳ॒+++(=प्रतिदग्धं)+++ रख्ष॒ᳶ प्रत्यु॑ष्टा॒ अरा॑तयः+++(=अदानाः)+++।

____

+++(धुरमभिमृशति)+++  
धूर्+++(=धूस्स्थ हिंसको ऽग्निः)+++ अ॑सि  ।  
धूर्व॒+++(=हिंसकाग्ने)+++ धूर्व॑न्त॒न्+++(=हिंसकं)+++ धूर्व॑+++(=नाशय)+++ ।   
+++('एष वै धुर्योग्निः' (तै.ब्रा. 3.2.4) इति ब्राह्मणम्)+++  
+++(कथमिवोदात्तो धूर्वशब्दयोः? सर्वनिघातस् स्यान्ननु??)+++

तं योँ᳚ऽस्मान्धूर्व॑ति तन् धू᳚र्व॒ यव्ँ व॒यन् धूर्वा॑मः ।
____

+++(अनोभिमन्त्रयते)+++  

+++(हे शकट!)+++ त्वन् दे॒वाना॑मसि  ।   
सस्नि॑+++(=शुद्ध)+++तम॒म्, पप्रि॑+++(=पूर्ण)+++त॒मं॒, जुष्ट॑+++(=प्रिय)+++तमम्, वह्नि॑तमं, देव॒हूत॑मम्, अह्रु॑तम्+++(=अकुटिलम्)+++ असि ।   

हवि॒र्धान॒न् +++(यतस् त्वं ततो)+++ दृꣳह॑स्व+++(=दृढा भव)+++ ।  
मा ह्वाः᳚+++(=कुटिला भूः)+++ ।  

____

+++(पुरोडाशीयान् प्रेक्षते)+++  
मि॒त्रस्य॑ त्वा॒ चख्षु॑षा॒ प्रेख्षे᳚ ।  
मा भेः+++(=भैषीः)+++ ।  
मा सव्ँ वि॑क्थाः+++(=कंपिष्ठाः)+++ ।  
मा त्वा᳚ [5] हि॒ꣳ॒सि॒षम् ।
____
+++(तृणानि निरस्यति)+++  
उ॒रु +++(भव)+++ वाता॑य ।  
+++(एतेनावारुणत्वं हविषः कृतं भवति । 'यद्वै किञ्च वातो नाभिवाति' (तै.ब्रा. 3.2.4) इत्यादि ब्राह्मणम् ॥)+++

____
+++(निर्वपति)+++  
- दे॒वस्य॑ त्वा सवि॒तुᳶ प्र॑स॒वे᳚+++(=अनुज्ञायां)+++, अ॒श्विनो᳚र् बा॒हुभ्या᳚म्, पू॒ष्णो हस्ता᳚भ्याम्  - अ॒ग्नये॒ जुष्ट॒न्निर्व॑पामि ।    
- [दे॒वस्य॑ त्वा सवि॒तुᳶ प्र॑स॒वे᳚, अ॒श्विनो᳚र्बा॒हुभ्या᳚म्, पू॒ष्णो हस्ता᳚भ्याम्  ।] अ॒ग्नीषोमा᳚भ्यां [जुष्ट॒न्निर्व॑पामि] ।    

____
+++(निरुप्तानभिमृशति)+++  
इ॒दन्दे॒वाना॑म् ।
____

+++(निरुप्तशेषमभिमृशति)+++  
इ॒दमु॑ नस् स॒ह +++(देवैः)+++।

____
+++(निरुप्ते कोष्ठादौ वाऽवशिष्टमावपति)+++  
स्फा॒त्यै+++(=वृद्ध्यै)+++ त्वा॒ +++(=अवशिष्टं)+++ नारा᳚त्यै ।

____
+++(आहवनीयमन्वीक्षते)+++  
सुव॑र् अ॒भि वि ख्ये॑षव्ँ+++(=अपश्यं)+++ वैश्वान॒रञ् ज्योतिः॑ ।

____
+++(गृहाननुवीक्षते)+++  
दृꣳह॑न्ता॒न् दुर्याः॒+++(=गृहाः)+++ द्यावा॑पृथि॒व्योः +++(भोगाय)+++।

____
+++(उद्गच्छति)+++  
+++(हे हविः!)+++ उ॒र्व् अ॑न्तरि॑ख्ष॒म् अन्वि॑हि ।

____
+++(हविस्सादयति)+++  
अदि॑त्यास् त्वो॒पस्थे॑ सादयामि ।

____
+++(गार्हपत्यमभिमन्त्रयते)+++  
अग्ने॑ ह॒व्यꣳ र॑ख्षस्व ॥ [6]  

इति चतुर्थोनुवाकः ॥
