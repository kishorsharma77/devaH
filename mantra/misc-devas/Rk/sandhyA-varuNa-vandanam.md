---
title: वरुणवन्धनं सन्ध्यायाम्
devatAH: वरुणः
unicode_script: devanagari
emphasis_as_inline_comments: true
---
इ॒मं मे॑ वरुण श्रुधी॒ *(=श्रुणु)*  
हव॑म्*(=आह्वानम्)* अ॒द्या च॑ मृळय *(=सुखय)*।  
त्वाम॑व॒स्युरा च॑के *(=अवदन्)*॥  

तत्त्वा॑ यामि॒ ब्रह्म॑णा॒ वन्द॑मान॒स्  
तदा शा॑स्ते॒ यज॑मानो ह॒विर्भिः॑ ।  
अहे॑ळमानो *(=अक्रुध्यन्)* वरुणे॒ह बो॒ध्युरु॑शंस॒  
मा न॒ आयु॒ः प्र मो॑षीः ॥

*(हरदत्तो [ऽत्र](https://archive.org/stream/taittiriya/taittiriya_ekagni_kanda_haradatta#page/n33/mode/2up)। सायणो [ऽत्र](https://archive.org/stream/RgVedaWithSayanasCommentaryPart1/rv_sayanabhasya_part1#page/n223/mode/2up), [अत्र](https://archive.org/stream/Anandashram_Samskrita_Granthavali_Anandashram_Sanskrit_Series/ASS_042_Krishna_Yajurvediya_Taittiriya_Samhita_Part_5_-_Kasinath_Sastri_Agase_1946#page/n311/mode/2up) च।)*

यच्चि॒द्धि ते॒ विशो॑ यथा॒*(=विश इव)*,  
प्र दे॑व वरुण व्र॒तम् ।  
मि॒नी॒मसि॒*(=तर्कयामः)* द्यवि॑द्यवि*(=दिने दिने)* ।

यत् किं चे॒दं व॑रुण॒ दैव्ये॒ जने॑*(देवेषु)*,  
ऽभिद्रो॒हं म॑नु॒ष्या॑श् चरा॑मसि।   
अचि॑त्ती॒ यत्तव॒ धर्मा॑ युयोपि॒म*(विनाशयामः)*,  
मा न॒स् तस्मा॒देन॑सो देव रीरिषः ॥

*(ऋत्विजः)* कि॒त॒वासो॒ यद्रि॑रि॒षुुर्न दी॒वि*(देवकर्मणि)*,  
यद्वा॑घा स॒त्यमु॒त यन्न वि॒द्म ।  
सर्वा॒ ता विष्य॑*(=विनाशय)* शिथि॒रेव॑*(=शिथिलानीव)*  
दे॒वाथा॑ ते स्याम वरुण प्रि॒यासः॑ ॥
