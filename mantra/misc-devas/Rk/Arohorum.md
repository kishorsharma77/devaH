---
title: आरोहोरुम्
unicode_script: devanagari
emphasis_as_inline_comments: true
---
आरो॑हो॒रुमुप॑बर्‌हस्व बा॒हुं  
परि॑ष्वजस्व जा॒याꣳ सु॑मन॒स्यमा॑नः +++(=प्रीयमाणः)+++ ।  
तस्यां॑ पुष्यतं मिथु॒नौ सयो॑नी (=सङ्गतोपस्थौ)  
ब॒ह्वीं प्र॒जां ज॒नय॑न्तौ॒ सरे॑तसा ।

आ॒र्द्रयाऽर॑ण्या॒ यत्राम॑न्थ॒त्  
पुरु॑षं॒ पुरु॑षेण श॒क्रः ।  
तदे॒तौ मि॑थु॒नौ सयो॑नी  
प्र॒जया॒ऽमृते॑ने॒ह ग॑च्छतम् ।

अ॒हं गर्भ॒मद॑धा॒म् ओष॑धीष्व्  
अ॒हं विश्वे॑षु॒ भुव॑नेष्व॒न्तः ।  
अ॒हं प्र॒जा अ॑जनयं पितॄृ॒णाम्  
अ॒हं जनि॑भ्यो +++(=जन्याः = वध्वाः)+++ अप॒रीषु॑ +++(पश्चात्कालस्नुषासु)+++ पु॒त्रान् ।

पु॒त्रिणे॒मा कु॑मा॒रिणा॒ विश्व॒मायु॒र्व्य॑श्नुतम् ।  
उ॒भा हिर॑ण्यपेशसा वी॒ति+++(=हविर्)+++हो॑त्रा कृ॒तद्व॑सू (=कृतवसू)।  
द॒श॒स्यन्त्वा॒ +++(=दशस्यन्तौ =दातारौ)+++ ऽमृता॑य॒ कꣳ (पादपूरणे) शम् ऊधो॑  
रोम॒शꣳ ह॑थो +++(=श्लिष्टं कुरुतम्)+++ दे॒वेषु॑ कृ॒णुतो॒ दुवः॑ (=परिचरणम्)।
