---
title: वैश्वदेवं तैत्तिरीयम्
unicode_script: devanagari
---

## होममन्त्राः
ओम्+++(इत्यनुज्ञाक्षरं)+++ अ॒ग्नये॒ स्वाहा॑+++(हविःप्रदानार्थः)+++।  
सोमा॑य॒ स्वाहा॑।+++(कैश्चिन्नोच्यते मन्त्रः।)+++  
विश्वे॑भ्यो दे॒वेभ्य॒स् स्वाहा॑।  
ध्रु॒वाय॑ भू॒माय॑+++(=भूम्ने)+++ स्वाहा॑।  
ध्रु॒व॒क्षित॑ये॒ स्वाहा॑।  
अ॒च्यु॒त॒क्षित॑ये॒  स्वाहा॑।  
अ॒ग्नये॑ स्विष्ट॒कृते॑ स्वाहा॑।+++(=रुद्रोऽग्निस्स्विष्टकृत्)+++  

## बलिहरणमन्त्राः
धर्मा॑य स्वाहा॑ । अध॑र्माय स्वाहा॑।  
अ॒द्भ्यस् स्वाहा॑ ।  
ओ॒ष॒धि॒व॒न॒स्प॒तिभ्य॒स् स्वाहा॑। र॒क्षो॒दे॒व॒ज॒नेभ्य॒स् स्वाहा॑ ।  
+++(वास्तुविद्याप्रसिद्धेभ्यः)+++ गृह्या॑भ्य॒स् स्वाहा॑। अ॒व॒साने॑भ्यस्+++(=सीमाभ्यः)+++ स्वाहा॑ । अ॒व॒सान॑पतिभ्य॒स् स्वाहा॑ । स॒र्व॒भू॒तेभ्य॒स् स्वाहा॑ ।  
काम॑य॒ स्वाहा॑ ।  
अ॒न्तरि॑क्षाय॒ स्वाहा॑ ।  
यद् एज॑ति+++(=कम्पते)+++ जग॑ति यच्च॒ चेष्ट॑ति, नाम्नो॑ भा॒गोऽयं नाम्ने॒ स्वाहा॑।  
पृ॒थि॒व्यै स्वाहा॑। अ॒न्तरि॑क्षाय॒ स्वाहा॑। दि॒वे स्वाहा॑ ।
सूर्या॑य॒ स्वाहा॑ । च॒न्द्रम॑से॒ स्वाहा॑ । नक्ष॑त्रेभ्य॒स् स्वाहा॑ । 
इन्द्रा॑य॒ स्वाहा॑ । बृह॒स्पत॑ये॒ स्वाहा॑ । प्र॒जाप॑तये॒ स्वाहा॑ । ब्रह्म॑णे॒ स्वाहा॑।  
स्व॒धा पि॒तृभ्य॒स् स्वाहा॑।  
नमो॑ रु॒द्राय॑ पशु॒पत॑ये॒ स्वाहा॑।  
ये भू॒ताः प्र॒चर॑न्ति दिवा॒ /नक्तं॒ बलि॑मि॒च्छन्तो॑ वि॒तुद॑स्य॒ प्रेष्याः॑ । तेभ्यो॑ ब॒लिं पु॑ष्टि॒कामो॑ हरामि॒ मयि॒ पुष्टिं॒ पुष्टि॑पतिर् दधातु॒ स्वाहा॑॥  
