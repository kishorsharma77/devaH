---
title: भूः प्रपद्ये
unicode_script: devanagari
emphasis_as_inline_comments: true
status: to_memorize
practice_weight: 0
---

भूः प्रप॑द्ये॒+++(=प्राप्नोमि)+++। भुवः॒ प्रप॑द्ये॒। स्वः॑ प्रप॑द्ये॒। भूर्भुव॒स्स्वः॑ प्रप॑द्ये॒।  
ब्रह्म॒ प्रप॑द्ये। ब्रह्मको॒शं प्रप॑द्ये॒, ऽमृतं॒ प्रप॑द्ये, ऽमृतको॒शं प्रप॑द्ये।  
चतुर्जा॒लं+++(=अन्नमयः प्राणमयः, मनोमयः, विज्ञानमयः इति कोशा यस्य सः)+++ ब्र॑ह्मको॒शय्ँ यम् मृ॒त्युर् नाव॒पश्य॑ति॒, तं प्रप॑द्ये।  
दे॒वान् प्रप॑द्ये। देवपु॒रं प्रप॑द्ये॒।  

परी॑वृतो॒ वरी॑वृतो॒ ब्रह्म॑णा॒ वर्म॑णा॒ ऽहन् तेज॑सा॒ कश्य॑पस्य॒। (22) ।। 19 ।