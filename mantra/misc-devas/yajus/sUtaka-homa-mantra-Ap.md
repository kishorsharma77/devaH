---
title: सूतकहोममन्त्राः
unicode_script: devanagari

---

हरदत्तो [ऽत्र](https://archive.org/stream/EKAGNIKANDABHASHYAMSAMSKRUTHAM/EKAGNIKANDA%20BHASHYAM%20SAMSKRUTHAM#page/n153/mode/2up)।

- +++(सर्षपान् फलीकरणमिश्रान् जुहोति।)+++
- अ॒यं क॒लिं प॒तय॑न्त२ꣳ+++(=प्रतिगच्छन्तम्)+++ श्वा॒नमि॒वोद्वृ॑द्धम् ।  
अ॒जां वाशि॑तामिव मरुतः॒ पर्या॑द्ध्व॒२ꣳ॒+++(=पर्यास्यध्वम्)+++ स्वाहा॑ । 
- शण्डे॒रथ॒श्+++(शण्डो रथे यस्य)+++ शण्डि॑केर+++(शण्डिकम् बलम् ईरयति)+++ उलूख॒लः ।  
च्यव॑नो॒ नश्य॑तादि॒तः स्वाहा॑ ।
- अय॒श् शण्डो॒ मर्क॑ उप॒वीर॑+++(यमवेक्ष्यान्ये वीरा न्यूनाः)+++ उलूख॒लः । च्यव॑नो॒ नश्य॑तादि॒तः स्वाहा॑ । 
- के॒शिनी॒श् श्वलो॒मिनीः॒ खजा॑पो॒+++(=खञ्जा =पङ्ग्वयो भूत्वाप्नुवन्ति)+++ ऽजोप॑काशिनीः+++(=अजनिभाः)+++ । अपे॑त॒ नश्य॑तादि॒तस्स्वाहा॑ । 
- मि॒श्रवा॑ससः कौबेर॒का र॑क्षोरा॒जेन॒ प्रेषि॑ताः । ग्राम॒ꣳ॒ सजा॑नयो गच्छन्ती॒च्छन्तो॑ ऽपरि॒दाकृ॒तान्थ्+++(अनुपनीतान् - "अग्नये त्वा परिददामीति" तत्र मन्त्रः)+++ स्वाहा॑ । 
- ए॒तान् घ्न॑तै॒तान् गृ॑ह्णी॒तेत्य॒यं ब्रह्म॑णस्पु॒त्रः ।  
तान॒ग्निः पर्य॑सर॒त् तानिन्द्र॒स्तान्बृह॒स्पतिः॑ ।  
तान॒हं वे॑द ब्राह्म॒णः प्र॑मृश॒तः कू॑टद॒न्तान् वि॑के॒शान् लं॑बनस्त॒नान्थ् स्वाहा॑ ।। (13)  
- न॒क्त॒ञ्चा॒रिण॑ उरस्पे॒शाञ्+++(उरस्युज्ज्वलान्)+++ छू॑लह॒स्तान् क॑पाल॒पान् ।  
पूर्व॑ एषां पि॒ता +++("ए॒तान् घ्न॑तै॒तान् गृ॑ह्णी॒त")++++इत्य् उ॒च्चैश् श्रा॑व्य क॒र्णकः॑ ।  
मा॒ता ज॑घ॒न्या॑ सर्प॑ति॒ ग्रामे॑ विधु॒रम् इ॒च्छन्ती॒ स्वाहा॑ । 
- नि॒शी॒थ॒चा॒रिणी॒ स्वसा॑ स॒न्धिना॒ प्रेक्ष॑ते॒ कुल॑म् ।  
या स्वप॑न्तं बो॒धय॑ति॒ यस्यै॒ विजा॑तायां॒ मनः॑ ।  
तासां॒ त्वं कृ॑ष्ण॒वर्त्म॑ने क्लो॒मान॒ꣳ॒+++(=श्वासकोशः)+++ हृद॑यं॒ यकृ॑त्+++(=liver)+++ । अग्ने॒ अक्षी॑णि नि॒र्दह॒ स्वाहा॑ । 