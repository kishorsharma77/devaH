---
title: +तैत्तिरीयसंहिता-भास्करभाष्यम्
---
## सम्पादकस्य टिप्पणयः
- अस्माभिः व्याख्यानानुरोधेन मन्त्रविभागः कृतः । तत्र विनियोगानुसारेण 1-2-3 इति संख्या भाष्ये निर्दिष्टा पूर्वमुद्रितपुस्तकेषु । परन्तु तत्र मन्त्रविभागः न कृतः । अत्र अध्ययनसौकर्याय मन्त्रविभागः वाक्यव्यवस्था च कृता । क्वचित् भाष्ये अनुष्टुप् जगती इत्यादि दिशा छन्दां सि सूचितानि । तेषां छन्दसां सुज्ञानत्वाय अक्षरगणनया मन्त्रेषु विभागः कृतः । वस्तुतः तत्र विनियोगः पृथङ् नैव दृश्यते । 
- किञ्च क्वचिद् यजुश्षु भाष्योक्तप्रतीकानुसारेण वाक्यानि विभज्य दत्तानि , यत्र प्रत्येकं विनियोगाभावः ।
- क्वचिन् मन्त्राणां व्याख्या पूर्वमेवागता इत्यस्मात् व्याख्यातं पूर्वत्र इति भाष्ये उच्यते । तत्र पूर्वमन्त्रसङ्ख्या निर्दिष्टा ।
यत्र यत्र अधिकमीमांसा भवति तत्र सम्पादकस्य लेख इति निर्दिष्टम् । तत्र क्वचित् परिशीलनीयमपि वाक्यजातं भवति ।
- क्वचित् एकमेव मन्त्रं विभज्य विनियोगद्वयमुक्तम् । 
मन्त्रः
त्रय॑स्त्रिश॒त्तन्त॑वो॒ ये वि॑तत्नि॒रे य इ॒मँय्य॒ज्ञ स्व॒धया॒ दद॑न्ते । 
तेषाञ्छि॒न्नम्प्रत्ये॒तद्द॑धामि॒ स्वाहा॑ +++( अत्र त्रिष्टुप्-छन्द इति व्याख्याने-। उत्तरविनियोगमन्त्र स्यापि योगेन त्रिष्टुप् ज्ञेया - सम्पादकस्य लेखः)+++
टीका
त्रयश्च त्रिंशच्च । 'त्रेस्त्रयः' इति सूत्रेण त्रेस्त्रयसादेशः, 'सङ्क्या' इति पूर्वपदप्रर्कृतिस्वरत्वम् । विपूर्वात्तनोतेश्छान्दसे लिटि 'तनिपत्योश्छन्दसि' इत्युपधालोपः । अथ ये च इमं यज्ञं स्वधयान्नेन हविरात्मना ददन्ते उत्पादयन्ति, उत्पाद्य वा देवेभ्यो दधति । ददतिर्भौवादिकः । तेषां सर्वेषां यच्छिन्नं भेदननिमित्तेन प्राप्तं वैगुण्यं एतत्प्रतिदधामि अनयाहुत्या प्रतिविहितं करोमि । यद्वा - समर्थे प्रतिशब्दः; यच्छिन्नमेतत्सन्दधामि सन्ततमविच्छिन्नमनयाहुत्या करोमि, स्वाहुतं चेदमस्तु ॥
मन्त्रः
घ॒र्मो दे॒वा अप्ये॑तु  ॥ [46]  
 टीका
14अन्यं कपालं तेषु विसृजति - घर्म इति ॥ घर्मो यज्ञः कपालं वा देवानप्येतु अनुप्रविशतु अन्वितगुणो भवतु ॥

13 सङ्ख्यायाम् अत्र त्रयस्त्रिंशदिति त्रिष्टुभा च ॥ इति  पूर्वमन्त्रस्य विनियोगभागः । 14अन्यं कपालं तेषु विसृजति - घर्म इति ॥ इति उत्तरविनियोगभाष्यम् । अत्र पूर्वमुद्रितपुस्तके 13 ,14  इति सङ्ख्या दत्ता । अतः अत्रापि सैवादृता । अत्र वस्तुतः 13-14 मिलित्वा त्रिष्टुप् भवति ।
-  क्वचित् मन्त्राणां व्याख्या नास्ति यथा - ए॒वैन॑ समा॒नानाङ्करो॒त्यथो॑ देवलो॒कादे॒व म॑नुष्यलो॒के प्रति॑ तिष्ठति +++( अस्या व्याख्यानं  न स्पष्टम् -सम्पादकस्य लेखः)+++

## किं अन्यत् कार्यं विद्यते अत्र कर्तुम्
- यस्मिन् भागे ??? मार्क् विद्यते तत्र मुद्रितपुस्तकानुसारेण वाक्यानि योजनीयानि ।
- इदानीं टङ्कितभट्टभास्कभाष्यस्य मुद्रितपुस्तकेन सह तोलनं कार्यम् । क्वचित् पङ्क्तयः लु्प्ताः
