---
title: +तैत्तिरीयसंहिता-भास्करभाष्यम् 
---
### ।। भट्टभास्करसद्भाष्यसंयुता भाति संहिता ।।

##  प्रास्ताविकम्
अस्मादृशानाम् अन्तर्जालाध्येतॄणां सौकर्याय प्रतिमन्त्रं विविच्य तैत्तिरीयश्रुतेर् भट्टभास्करभाष्यं ज्ञानयज्ञाख्यं प्रकाश्यते। उट्टङ्कितपाठः [पराङ्कुशाचार्यजालक्षेत्राल्](http://parankusan.cloudapp.net/Integrated/Login.aspx) लब्धः। सम्पादनेस्मिन् लब्धः पाठो (संहिताया भाष्यस्यापि च) यथापेक्षं परिवर्तितः । विवरणान्यधः।

### मन्त्र-भाष्य-संवलनम् 
- यद्यपि भाष्य-संहितयोर्मेलनं पुस्तकेषु विद्यमानमेवं वर्तते, एकस्मिन् पत्र ऊर्ध्वभागे संहिता अविच्छिन्ना एकश्रुत्या प्रवर्तते । अधोभागे भाष्यमप्यविच्छिन्नवाक्यविभागम् । अत्र संहिता वाक्यव्यवस्थानुरोधेन तत्र तत्र विभक्ता ।

#####Nots - 
इदानीं विद्यमानभाष्यभागेपि [] एतादृशचिह्नं वर्तते । अस्मत्कृतविभागादिष्वपि इदमेव चिन्हं प्रयुक्तम् । अध्याहारस्थले एवं ऊहस्थले भिन्नताज्ञापनाय अन्यत्किमपि चिन्हं निवेशनीयमिति भाति । अन्यथा ऊहस्थले व्यत्यासः कृत इति न स्पष्टं भवति ।

### मत्रेषु परिवर्तनानि
परिचयः -

- कण्ठस्थीकरणसौकर्याय संहितायां नानावाक्यानां मध्ये सन्धिं कृत्वा पाठः प्रकाशितो बहुषु पुस्तकेषु जालक्षेत्रेषु च। क्वचित्तु वाक्यमध्ये संहिताविभागः कृतः। तेन विनियोगदशायाम् अनुचिताः स्वरा आयान्ति बहुत्र। मन्त्रार्थावगमने ऽप्यनेन बाधाः सम्भवन्ति।
- अत्र विनियोगं मनस्यवधार्य मन्त्रशो (यशुश्श [अर्ध]ऋक्शो वा) संहितापाठो विच्छिद्यते संयोज्यतेऽपि वा। विवरणान्यधः। विनियोगदृष्ट्या ऽर्थावगमनदृष्ट्या च वाक्यान्ते ऽर्धर्चन्ते वा विरामः स्यान्, नान्यत्रेत्यस्मन्निश्चयः।

परिवर्तनक्रमे - 

- विनियोगानुसारेण 1-2-3 इति संख्या भाष्ये निर्दिष्टा पूर्वमुद्रितपुस्तकेषु । परन्तु तत्र वाक्यशो मन्त्रविभागः क्वचन न कृतः । अत्र अध्ययनसौकर्याय मन्त्रविभागः वाक्यव्यवस्था च कृता । सार्थकविनियोगेऽपि भिन्नवाक्यानां मध्ये विरामो गृह्यते, तत्र तेन च सन्धिविच्छेदो भवेदिति मतम्।
- संहितामूले यत्र निगदेषु यजुषाम् ऋचाञ्च समाहारस् तत्रेयं यजुरिति, इयं ऋगिति न स्पष्टं प्रतिभासः । तेन भाष्याध्ययने मन्त्रविभागः निगदे कियत्पर्यन्तम् अनुवर्तत इति न ज्ञायते । अत इदानीमत्र व्याख्यानानुरोधेन मन्त्रविभागः कृतः ।

####  स्वराङ्कन आश्रितः क्रमः  
- विभागसमये आदिम-अन्त्यपदयोः **पदपाठानुसारेण स्वरः** योजितः । 
- मन्त्रास्तावत् निगदे संयुक्ता भवन्ति । एकश्रुत्या च पठ्यन्ते । तत्र विनियोगस्यैकत्वेपि वाक्यानि भिन्नानि, प्रतीकानि च भिन्नानीत्यस्मात् कारणात्, एकश्रुत्या पठने अन्त्यपदे जिह्वामूलियस्य, उपाध्मानीयस्य, अनुनासिक-य,ल,वकाराणां प्रयोगे विद्यमानेपि वाक्यच्छेदे ते न स्युरिति अनुनासिक-य,ल,वकाराणां स्थाने यथायोग्यमनुस्वारादिकं स्थापितम् । तादृशस्थलेषु अवगाहनाय (संयुक्तमन्त्रः इति पूर्णमन्त्रः स्थापितः ।) ते चैवं भवन्ति
    रख्ष॒ प्रत्यु॑ष्टा॒ अरा॑तयः - उपाध्मानीयस्य उदाहरणम्
- क्वचिद् एकस्यैव मन्त्रस्य विनियोगः विभज्योक्तो भाष्ये । तत्र मन्त्रं विच्छिद्य विनियोगानुसारेण पादशः, अर्धर्चशः, पादोनर्क्षः मन्त्रा विभज्य निर्दिष्टाः । यथा -
विनियोगद्वयस्योदाहरणम्- यथा मन्त्रः     
                **त्रय॑स्त्रिश॒त्तन्त॑वो॒ ये वि॑तत्नि॒रे य इ॒मँय्य॒ज्ञ स्व॒धया॒ दद॑न्ते ।**  
                *तेषाञ्छि॒न्नम्प्रत्ये॒तद्द॑धामि॒ स्वाहा॑*  
                **तं घ॒र्मो दे॒वा अप्ये॑तु  ॥ [46] ** 
    अत्र टीका -''13 .त्रयस्त्रिंशदिति त्रिष्टुभा च''' इति । अयं पूर्वमन्त्रस्य विनियोगभागः । '' 14अन्यं कपालं तेषु विसृजति - घर्म इति ॥''' अयं चोत्तरविनियोगभाष्यभागः । अत्र वस्तुतः 13-14 मिलित्वा त्रिष्टुप् भवति ।

- निगदमध्ये वाक्यानां प्रायः विनियोगः विद्यते । क्वचित् विनियोगद्वयमध्यस्थनिगदे अवान्तरवाक्यानि भवन्ति । तेषां न निगदमध्यस्थवाक्यानां प्रत्येकं विनयोगः । तादृशयजुष्षु भाष्योक्तप्रतीकानुसारेण वाक्यानि विभज्य दत्तानि । येन मन्त्राणामर्थज्ञानं सुकरं स्यात् । 

- मन्त्रेषु अध्याहारः [.... ]    
यद्यपि भाष्यपठनेन मन्त्रेषु वाक्यव्यवस्था कथमिति स्पष्टमेव प्रतिभाति । तथापि तत्र निगदान्ते विद्यमानपदानामुषङ्गः पूर्वत्र करणीय इति अनन्तरं ज्ञास्यते ।तेन पूर्वमन्त्राणामध्ययनकाले न तेषां वाक्यानामन्वयः ज्ञायते । अतस्तादृशस्थलेषु [.... ] एवं चिह्नित्वा अध्याहार्यादिशब्दाः सूचिताः  यथा  अमृता॑ अ॒मृते॑न॒ [उत्पुनामि] स्वाहा॑ राज॒सूया॑य॒ चिता॑नाः  ॥ अत्र उत्पुनामि इत्ययमध्याहृतभागः ।। 
- मन्त्रेषु ऊहः      
मन्त्रेष्वनुषङ्ग अध्याहारो वा क्रियते सामान्यतः । यथा तत्र 1/8-25 मध्ये एकस्मिन् मन्त्रे द्विवचनं पठ्यते । परन्तु अनुषङ्गे क्रियापदमेकवचनमस्ति । तत्र द्विवचननिर्देशः कृतः । सच {...} आवरणभागे निर्दिष्टः । यथा   
       त्रिणवत्रयस्त्रि॒॒शौ स्तोमौ॑ {त्वामवताम्}    
       शाक्वररैव॒ते साम॑नी॒ {त्वामवताम्}   इत्यादि 
- स्वरितीकरणम्     
यत्र संहितायां ऋचः न स्पष्टतया अर्धर्चशः न निर्दिष्टाः परन्तु वस्तुतस्ता ऋक्त्वेन उच्चायणीयास्तत्र ऋगन्ते सन्नतरस्वरः रटनायोक्तोपि मन्त्रस्वरूपसिद्ध्यर्थं अन्त्यशब्दस्य स्वरितत्वस्यावश्यकत्वमनुमीय स्वरितः निवेशितः । तत्सूचनाय स्वरितीकरणम् इति सूचना दत्ता । तद्यथा      
                विभक्तमन्त्र एवं वर्तते ।  
                  प्रति॒ त्यन्नाम॑ रा॒ज्यम॑धायि॒ स्वान्त॒नुवँ॒व्वरु॑णो अशिश्रेत् ।         
                  शुचेर्मि॒त्रस्य॒ व्रत्या॑ अभू॒माम॑न्महि मह॒त ऋ॒तस्य॒ नाम॑ +++( अत्र स्वरितीकरणम्)+++।। इति
- उदात्तीकरणम् 
अत्र संयुक्तमन्त्रे यत्र पदान्त्ये सन्नतरस्वरस्तत्र विभागे क्रियमाणे अन्त्यपदान्त्याक्षरस्य स्वरितत्वं नोचितम् तत्र स्वरितं निष्कास्य उदात्तत्वमनुसृतम् । 
यथा अत्र त्रिष्टुप् सम्पादनीया इति भाष्ये ''  प्रेयमिति त्रिष्टुभा ॥''' अत्र *{प्रेयम॑गाद्धि॒षणा॑ ब॒र्॒हिरच्छ॒ मनु॑ना कृ॒ता स्व॒धया॒ वित॑ष्टा॒ त आव॑हन्ति क॒वय॑ पु॒रस्ताद्दे॒वेभ्यो॒ जुष्ट॑मि॒ह ब॒र्॒हिरा॒सदे॑- }* इति  संयुक्तमन्त्रः । अत्र त्रिष्टिभि सम्पद्यमाने    
प्रेयम॑गाद्धि॒षणा॑ ब॒र्॒हिरच्छ॒ मनु॑ना कृ॒ता स्व॒धया॒ वित॑ष्टा +++(उदात्तीकरणम्  -सम्पादकस्य लेखः)+++  ।   
त आव॑हन्ति क॒वय॑ पु॒रस्ताद्दे॒वेभ्यो॒ जुष्ट॑मि॒ह ब॒र्॒हिरा॒सदे॑ ।।   
इति भवति । अत्र पूर्वार्धे *वित॑ष्टा॒ त आव॑हन्ति* इति संयुक्तमन्त्रः । अत्र  प्रेयम॑गाद्धि॒णा॑ ब॒र्॒हिरच्छ॒ मनु॑ना कृ॒ता स्व॒धया॒ वित॑ष्टा +++(उदात्तीकरणम् - सम्पादकस्य लेखः)+++ । 

###   भाष्यसमीकरणम् 
- भाष्यसमीकरणं नाम पूर्वमुद्रितपुस्तकेभ्यो विशिष्य अत्र विशेषविचिकित्साप्रदर्शनम् 
- क्वचिद् भाष्ये अनुष्टुप्, जगती, इत्यादि दिशा छन्दांसि सूचितानि । तेषां छन्दसां सुज्ञानत्वायाक्षरगणनया मन्त्रेषु विभागः कृतः । वस्तुतस्तत्र तेषां विनियोगः पृथङ् नैव दृश्यते । 
-  क्वचिन् मन्त्राणां व्याख्या पूर्वमेवागता इत्यस्मात् 'व्याख्यातं पूर्वत्र' इति, 'गतमन्यत् ' इत्यादिदिशा भाष्य उच्यते । तत्र अध्येतृसौकर्याय पूर्वतनभाष्यभाग एव आवरणे स्थापितः । तेन अयमत्र पूर्वतनभाग इति स्पष्टं ज्ञायते ।।

- विषयपरिष्कारः  
 1काण्डे 8-प्रपाठके 11 अनुवाके अयं मन्त्रः प्रस्तुतः । [] चिन्हान्तर्गतभागः मन्त्रस्य पूर्णरूपतां स्पष्टयति । संहितायां पूर्णमन्त्रः न पठितः ।      
 शु॒क्रा व॑श्शु॒क्रेणोत्पु॑नामि [स्वाहा॑ राज॒सूया॑य॒ चिता॑नाः  ॥]          
 च॒न्द्राश्च॒न्द्रेण [उत्पुनामि , स्वाहा॑ राज॒सूया॑य॒ चिता॑नाः॥]     
 अमृता॑ अ॒मृते॑न॒ [उत्पुनामि] स्वाहा॑ राज॒सूया॑य॒ चिता॑नाः  ॥      
 अत्र भाष्यम्- '' केचित्तु - त्रिभिरुत्पवनमाहुः । तदा 'शुक्रा वश्शुक्रेणोत्पुनामि स्वाहा राजसूयाय चितानाः' इति 'अमृता अमृतेनोत्पुनामि स्वाहा राजसूयाय चितानाः' इति 'अमृता अमृतेनोत्पुनामि स्वाहा राजसुयाय चितानाः' इति प्रयोगाः ॥ '' इति ।    
  अत्र संहितानुरोधात् '' च॒न्द्राश्च॒न्द्रेण उत्पुनामि स्वाहा॑ राज॒सूया॑य॒ चिता॑नाः॥'' इति भाष्ये स्यात् । द्विवारम् 'अमृता' इति मन्त्रग्रहणे कारणं न पश्यामः ।
- भाष्ये लुप्तपङ्किनिवेशः    

________
## सम्पादकस्य टिप्पण्यः  
- संहिता-भाष्ययोर्मध्ये पूर्वतनपुस्तकापेक्षया अनेकधा व्यत्यासः अस्मिंसंस्करणे कृतः । सच अल्पाक्षरेण संपादकस्य लेख इति किमपि लिख्यते । यत्र यत्राधिकजिज्ञासा भवति तत्र सम्पादकस्य लेख इति निर्दिष्टम् । तत्र क्वचित् परिशीलनीयमपि वाक्यजातं भवति ।
-  क्वचिन् मन्त्राणां व्याख्या नास्ति ।  यथा - ए॒वैन॑ समा॒नानाङ्करो॒त्यथो॑ देवलो॒कादे॒व म॑नुष्यलो॒के प्रति॑ तिष्ठति   । एतादृशस्थलेषु सम्पादकस्य लेख इति स्थापितम् । तेन अन्यत्र भाष्यादिष्वैतादृशवाक्यजातस्यार्थोपलब्धावत्र तदर्थो निवेशितुं सुकरो भवति ।
-  क्वचित् एकमेव मन्त्रं विभज्य विनियोगद्वयमुक्तम् । यथा मन्त्रः  
                **त्रय॑स्त्रिश॒त्तन्त॑वो॒ ये वि॑तत्नि॒रे य इ॒मँय्य॒ज्ञ स्व॒धया॒ दद॑न्ते ।**  
                **तेषाञ्छि॒न्नम्प्रत्ये॒तद्द॑धामि॒ स्वाहा॑**                 
               **घ॒र्मो दे॒वा अप्ये॑तु॥ [46]**  
               
    अत्र टीका -13 .त्रयस्त्रिंशदिति त्रिष्टुभा च ॥ इति । अयं पूर्वमन्त्रस्य विनियोगभागः ।  
    14अन्यं कपालं तेषु विसृजति - घर्म इति ॥ अयं चोत्तरविनियोगभाष्यभागः । अत्र वस्तुतः 13-14 मिलित्वा त्रिष्टुप् भवति ।

## किं अन्यत् कार्यं विद्यते अत्र कर्तुम्
- यस्मिन् भागे ??? चिह्नं  विद्यते तत्र मुद्रितपुस्तकानुसारेण वाक्यानि योजनीयानि ।
- इदानीं टङ्कितभट्टभास्कभाष्यस्य मुद्रितपुस्तकेन सह तोलनं कार्यम् । क्वचित् पङ्क्तयः लुप्ताः
