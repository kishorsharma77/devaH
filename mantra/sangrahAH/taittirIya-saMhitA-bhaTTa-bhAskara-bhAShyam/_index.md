---
title: +तैत्तिरीयसंहिता-भास्करभाष्यम् 
---
####                                       ।। भट्टभास्करसद्भाष्यसंयुता भाति संहिता ।।    
### सम्पादकस्य टिप्पण्यः                                        
-   तैत्तिरीयसंहिता-भट्टभास्करभाष्योपेता अत्र नूत्नविधया प्राकाश्यते । किमत्रास्माभिरकारीति निवेद्यते 
-   अस्माभिः व्याख्यानानुरोधेन मन्त्रविभागः कृतः । तत्र विनियोगानुसारेण 1-2-3 इति संख्या भाष्ये निर्दिष्टा पूर्वमुद्रितपुस्तकेषु । परन्तु तत्र मन्त्रविभागः न कृतः । अत्र अध्ययनसौकर्याय मन्त्रविभागः वाक्यव्यवस्था च कृता ।
-   क्वचिद् भाष्ये अनुष्टुप्, जगती, इत्यादि दिशा छन्दांसि सूचितानि । तेषां छन्दसां सुज्ञानत्वायाक्षरगणनया मन्त्रेषु विभागः कृतः । वस्तुतस्तत्र तेषां विनियोगः पृथङ् नैव दृश्यते । 
-   क्वचिद् यजुश्षु भाष्योक्तप्रतीकानुसारेण वाक्यानि विभज्य दत्तानि , यत्र प्रत्येकं विनियोगाभावः ।
-   क्वचिन् मन्त्राणां व्याख्या पूर्वमेवागता इत्यस्मात् व्याख्यातं पूर्वत्र इति भाष्ये उच्यते । तत्र पूर्वमन्त्रसङ्ख्या निर्दिष्टा ।
-   यत्र यत्राधिकजिज्ञासा भवति तत्र सम्पादकस्य लेख इति निर्दिष्टम् । तत्र क्वचित् परिशीलनीयमपि वाक्यजातं भवति ।
-   क्वचित् एकमेव मन्त्रं विभज्य विनियोगद्वयमुक्तम् । यथा मन्त्रः
                त्रय॑स्त्रिश॒त्तन्त॑वो॒ ये वि॑तत्नि॒रे य इ॒मँय्य॒ज्ञ स्व॒धया॒ दद॑न्ते ।   
                तेषाञ्छि॒न्नम्प्रत्ये॒तद्द॑धामि॒ स्वाहा॑  
                घ॒र्मो दे॒वा अप्ये॑तु  ॥ [46]  
    अत्र टीका -13 .त्रयस्त्रिंशदिति त्रिष्टुभा च ॥ इति । अयं पूर्वमन्त्रस्य विनियोगभागः ।  
    14अन्यं कपालं तेषु विसृजति - घर्म इति ॥ अयं चोत्तरविनियोगभाष्यभागः । अत्र वस्तुतः 13-14 मिलित्वा त्रिष्टुप् भवति ।
-   क्वचित् मन्त्राणां व्याख्या नास्ति यथा - ए॒वैन॑ समा॒नानाङ्करो॒त्यथो॑ देवलो॒कादे॒व म॑नुष्यलो॒के प्रति॑ तिष्ठति  
###   स्वरितीकरणम्   
-   यत्र संहितायां ऋचः न स्पष्टतया अर्धर्चशः न निर्दिष्टाः परन्तु वस्तुतस्ता ऋक्त्वेन उच्चायणीयास्तत्र ऋगन्ते सन्नतरस्वरः रटनायोक्तोपि मन्त्रस्वरूपसिद्ध्यर्थं अन्त्यशब्दस्य स्वरितत्वस्यावश्यकत्वमनुमीय स्वरितः निवेशितः । तत्सूचनाय स्वरितीकरणम् इति सूचना दत्ता । तद्यथा      
                विभक्तमन्त्र एवं वर्तते ।  
                  प्रति॒ त्यन्नाम॑ रा॒ज्यम॑धायि॒ स्वान्त॒नुवँ॒व्वरु॑णो अशिश्रेत् ।         
                  शुचेर्मि॒त्रस्य॒ व्रत्या॑ अभू॒माम॑न्महि मह॒त ऋ॒तस्य॒ नाम॑ +++( अत्र स्वरितीकरणम्)+++।। इति
###   भाष्यसमीकरणम् 
-   यथा भाष्ये लुप्तपङ्किनिवेशः   
-   विषयपरिष्कारः  
 1काण्डे 8-प्रपाठके 11 अनुवाके अयं मन्त्रः प्रस्तुतः । कंसान्तर्गतभागः मन्त्रस्य पूर्णरूपतां स्पष्टयति । संहितायां पूर्णमन्त्रः न पठितः ।      
 शु॒क्रा व॑श्शु॒क्रेणोत्पु॑नामि [स्वाहा॑ राज॒सूया॑य॒ चिता॑नाः  ॥]          
 च॒न्द्राश्च॒न्द्रेण [उत्पुनामि , स्वाहा॑ राज॒सूया॑य॒ चिता॑नाः॥]     
 अमृता॑ अ॒मृते॑न॒ [उत्पुनामि] स्वाहा॑ राज॒सूया॑य॒ चिता॑नाः  ॥      
 अत्र भाष्यम्- केचित्तु - त्रिभिरुत्पवनमाहुः । तदा 'शुक्रा वश्शुक्रेणोत्पुनामि स्वाहा राजसूयाय चितानाः' इति 'अमृता अमृतेनोत्पुनामि स्वाहा राजसूयाय चितानाः' इति 'अमृता अमृतेनोत्पुनामि स्वाहा राजसुयाय चितानाः' इति प्रयोगाः ॥  इति ।   
  अत्र संहितानुरोधात् च॒न्द्राश्च॒न्द्रेण उत्पुनामि स्वाहा॑ राज॒सूया॑य॒ चिता॑नाः॥ इति भाष्ये स्यात् । द्विवारं अमृता इति मन्त्रग्रहणे कारणं न पश्यामः ।

### मन्त्रेषु ऊहः      
-   मन्त्रेषु अनुषङ्गः अध्याहारो वा क्रियते सामान्यतः । तत्र 1/8-25 मध्ये एकस्मिन् मन्त्रे द्विवचनं पठ्यते । परन्तु अनुषङ्गे क्रियापदमेकवचनमस्ति । तत्र द्विवचननिर्देशः कृतः । सच [...] आवरणभागे निर्दिष्टः । यथा   
        त्रिणवत्रयस्त्रि॒॒शौ स्तोमौ॑ [त्वामवताम्]    
        शाक्वररैव॒ते साम॑नी॒ [त्वामवताम्]   इत्यादि 





## किं अन्यत् कार्यं विद्यते अत्र कर्तुम्
- यस्मिन् भागे ??? मार्क् विद्यते तत्र मुद्रितपुस्तकानुसारेण वाक्यानि योजनीयानि ।
- इदानीं टङ्कितभट्टभास्कभाष्यस्य मुद्रितपुस्तकेन सह तोलनं कार्यम् । क्वचित् पङ्क्तयः लु्प्ताः
