---
title: तत् त इन्द्रियम्
unicode_script: devanagari
practice_weight: 0
---

तत्त॑ इंद्रि॒यं+++(=बलं)+++ प॑र॒मं प॑रा॒चैर् +++(=पराञ्चनैः)+++  
अधा॑रयन्त क॒वयः॑ पु॒रेदं ।  
+++(अग्निरूपेण)+++ क्ष॒मेदम्॒+++(=क्षमायामिदं)+++ अन्यद् दि॒व्य् अ१॒॑न्यद॑स्य॒ +++(ज्योतिः)+++  
सम् ईं॑ पृच्यते सम॒ने+++(=सङ्ग्रामे)+++व॑ के॒तुः ॥१  
+++(रात्रावादित्योऽग्निना संयुक्तो भवति ।)+++

स धा॑रयत् पृथि॒वीं प॒प्रथ॑च्+++(=पृथुमकरोत्)+++ च॒  
वज्रे॑ण ह॒त्वा निर् अ॒पः स॑सर्ज ।  
अह॒न्न् +++(मेघरूपम् शुष्णं वा)+++ अहि॒म् अभि॑नद् रौहि॒णं  
व्यह॒न् व्यं॑सं+++(=विभुजम्)+++ म॒घवा॒+++(=धनवान्)+++ शची॑भिः+++(=युद्धकर्मभिः)+++ ॥२

स जा॒तू+++(=अशनी, जान् तूर्वतीति।)+++भ॑र्मा+++(=आयुधः)+++ श्र॒द्दधा॑न॒  
ओजः॒ पुरो॑+++(=पुराणि)+++ विभिं॒दन्न् अ॑चर॒द् वि दासीः॑+++(=दस्युसंबन्धीन्यः)+++ ।  
वि॒द्वान् व॑ज्रि॒न् दस्य॑वे+++(=उपक्षयकारिणे)+++ हे॒तिम् +++(विसृज)+++  
अ॒स्याऽऽर्यं॒ सहो॑ वर्धया द्यु॒म्नम् इन्द्र ॥३

तद् +++(इन्द्रबलम्)+++ ऊ॒चुषे॒+++(=उक्तवते)+++ मानु॑षे॒मा+++(नि)+++ यु॒गानि॑  
की॒र्तेन्यं॑+++(=कीर्तनीयं)+++ म॒घवा॒ नाम॒ बिभ्र॑त् ।  
उ॒प॒प्र॒यन् द॑स्यु॒हत्या॑य व॒ज्री +++(इति नामान्तरम्)+++  
यद् +ह॑ सू॒नुः श्रव॑से॒+++(=यशसे)+++ नाम॑ द॒धे ॥४

तद॑स्ये॒दं प॑श्यत॒+आ भूरि॑ पु॒ष्टं  
श्रद् इन्द्र॑स्य धत्तन+++(=दधत)+++ वी॒र्या॑य ।  
स +++(अपहृताः?)+++ गा अ॑विन्द॒त् सो अ॑विन्द॒द् अश्वा॒न्त्  
स ओष॑धीः॒ सो +++(शुष्ण/मेघरुद्धाः)+++ अ॒पः स वना॑नि+++(=वननीयानि)+++ ॥५ +++(५)+++

भूरि॑कर्मणे वृष॒भाय॒ वृष्णे॑+++(=वर्षकाय)+++  
स॒त्यशु॑ष्माय सुनवाम॒ सोमं॑ ।  
य आ॒दृत्या॑ परिप॒न्थीव॒ शूरो  
ऽय॑ज्वनो वि॒भज॒न्नेति॒ वेदः॑ ॥६

भूरि॑ऽकर्मणे । वृ॒ष॒भाय॑ । वृष्णे॑ । स॒त्यऽशु॑ष्माय । सु॒न॒वा॒म॒ । सोम॑म् ।

यः । आ॒ऽदृत्य॑ । प॒रि॒प॒न्थीऽइ॑व । शूरः॑ । अय॑ज्वनः । वि॒ऽभज॑न् । एति॑ । वेदः॑ ॥६

भूरिऽकर्मणे । वृषभाय । वृष्णे । सत्यऽशुष्माय । सुनवाम । सोमम् ।

यः । आऽदृत्य । परिपन्थीऽइव । शूरः । अयज्वनः । विऽभजन् । एति । वेदः ॥६

"भूरिकर्मणे बहुविधेन शत्रुवधादिरूपेण कर्मणा युक्ताय "वृषभाय वृषभवत् सर्वेषु देवेषु श्रेष्ठाय “वृष्णे सेचनसमर्थाय “सत्यशुष्माय अवितथबलायेन्द्राय तदर्थं “सोमं “सुनवाम होमार्थं रसरूपं करवाम । “शूरः शौर्योपेतः “यः इन्द्रः "आदृत्य धनविषयमादरं कृत्वा “अयज्वनः अयजमानस्य “वेदः धनं विभजन् तस्मात् अयजमानाद्विभक्तं कुर्वन्नपहरन् “एति । यजमानेभ्यस्तद्धनं दातुं गच्छति । तत्र दृष्टान्तः। “परिपन्थीव । यथा मार्गनिरोधकश्चोरो गच्छतां पुण्यपुरुषाणां धनं बलात्कारेणापहृत्य गच्छति तद्वत् ॥ आदृत्य । ‘दृङ् आदरे '। ‘समासेऽनञ्पूर्वे क्त्वो ल्यप् ' (पा. सू. ७. १. ३७ )। तस्य स्थानिवद्भावेन कृत्त्वे सति ‘ह्रस्वस्य पिति कृति ' इति तुक् । परिपन्थीव । 'छन्दसि परिपन्थिपरिपरिणौ पर्यवस्थातरि ' ( पा. सू. ५, २. ८९ ) इति इनिप्रत्ययान्तो निपात्यते ।।


तदिं॑द्र॒ प्रेव॑ वी॒र्यं॑ चकर्थ॒ यत्स॒संतं॒ वज्रे॒णाबो॑ध॒योऽहिं॑ ।

अनु॑ त्वा॒ पत्नी॑र्हृषि॒तं वय॑श्च॒ विश्वे॑ दे॒वासो॑ अमद॒न्ननु॑ त्वा ॥७

तत् । इ॒न्द्र॒ । प्रऽइ॑व । वी॒र्य॑म् । च॒क॒र्थ॒ । यत् । स॒सन्त॑म् । वज्रे॑ण । अबो॑धयः । अहि॑म् ।

अनु॑ । त्वा॒ । पत्नीः॑ । हृ॒षि॒तम् । वयः॑ । च॒ । विश्वे॑ । दे॒वासः॑ । अ॒म॒द॒न् । अनु॑ । त्वा॒ ॥७

तत् । इन्द्र । प्रऽइव । वीर्यम् । चकर्थ । यत् । ससन्तम् । वज्रेण । अबोधयः । अहिम् ।

अनु । त्वा । पत्नीः । हृषितम् । वयः । च । विश्वे । देवासः । अमदन् । अनु । त्वा ॥७

हे "इन्द्र “तत् "वीर्यं वीरकर्म "प्रेव "चकर्थ प्रख्यातमिवाकार्षीः । किं पुनस्तद्वीर्यम् । “ससन्तं स्वपन्तं मदोन्मत्तम् "अहिं वृत्रं “वज्रेण कुलिशेन “यत् येन वीर्येण त्वम् 'अबोधयः । प्रबुद्धः सन् मया सह युद्धं करोत्विति “हृषितं तादृशस्य वृत्रस्य हननेन प्राप्तहर्षं त्वाम् “अनु पश्चात् "पत्नीः देवपत्न्यः “अमदन् हर्षं प्राप्ताः । अपि च “वयश्च गमनशीला मरुतोऽपि तथा “विश्वे “देवासः अन्ये च सर्वे देवाः त्वाम् “अनु पश्चात् अमदन अमाद्यन् ॥ ससन्तम् । षस स्वप्ने '। अदादित्वात् शपो लुक् । पत्नीः ।' वा छन्दसि ' इति पूर्वसवर्णदीर्घत्वम् । अमदन् । मदी हर्षे '। व्यत्ययेन शप् ॥


शुष्णं॒ पिप्रुं॒ कुय॑वं वृ॒त्रमिं॑द्र य॒दाव॑धी॒र्वि पुरः॒ शंब॑रस्य ।

तन्नो॑ मि॒त्रो वरु॑णो मामहंता॒मदि॑तिः॒ सिंधुः॑ पृथि॒वी उ॒त द्यौः ॥८

शुष्ण॑म् । पिप्रु॑म् । कुय॑वम् । वृ॒त्रम् । इ॒न्द्र॒ । य॒दा । अव॑धीः । वि । पुरः॑ । शम्ब॑रस्य ।

तत् । नः॒ । मि॒त्रः । वरु॑णः । म॒म॒ह॒न्ता॒म् । अदि॑तिः । सिन्धुः॑ । पृ॒थि॒वी । उ॒त । द्यौः ॥८

शुष्णम् । पिप्रुम् । कुयवम् । वृत्रम् । इन्द्र । यदा । अवधीः । वि । पुरः । शम्बरस्य ।

तत् । नः । मित्रः । वरुणः । ममहन्ताम् । अदितिः । सिन्धुः । पृथिवी । उत । द्यौः ॥८

हे "इन्द्र त्वं शुष्णादींश्चतुरोऽसुरान् "यदा “अवधीः हतवानसि तदानीं “शम्बरस्य असुरस्य “पुरः नगराणि “वि दारितवानसि । असुराणां मुख्येषु हतेष्वन्यान्यन्यप्यसुरपुराणि विदीर्णानि आसन्नित्यर्थः । यदनेन सूक्तेन प्रार्थितमस्मदीयं तत् मित्रादयः “ममहन्तां पूजितं कुर्वन्तु । शुष्णम् । शुष शोषणे'। अन्तर्भावितण्यर्थात् ' तृषिशुषिरसिभ्यः किच्च ' ( उ. सू. ३. २९२ ) इति नप्रत्ययः । ‘ नित् । इत्यनुवृत्तेराद्युदात्तत्वम् । पिप्रुम् । ‘पॄ” पालनपूरणयोः, पृ इत्येके '। औणादिक कुप्रत्ययः । ‘ छन्दस्युभयथा ' इति तस्य सार्वधातुकत्वे सति शप् । जुहोत्यादित्वात् श्लुः । ‘ अर्तिपिपर्त्योश्च ' इति अभ्यासस्य इत्वम् । कुयवम् । यवो यवनं मिश्रणम् । कुत्सितं यवनमस्य । बहुव्रीहौ पूर्वपदप्रकृतिस्वरत्वम् । शम्बरस्य । शमयतीति शम्ब आयुधम् । ‘शमेर्बन्' ( उ. सू. ४. ५३४) । ततो मत्वर्थीयो रप्रत्ययः ॥ ॥ १७ ॥
