---
title: नमस्ते वत्सले
unicode_script: devanagari
---

नमस्ते सदा वत्सले मातृभूमे  
त्वया हिन्दुभूमे सुखं वर्धितोऽहम्।  
महामङ्गले पुण्यभूमे त्वदर्थे  
पतत्वेष कायो नमस्ते नमस्ते॥१॥

प्रभो शक्तिमन् हिन्दुराष्ट्राङ्गभूता  
इमे सादरं त्वां नमामो वयम्  
त्वदीयाय कार्याय बद्धा कटीयम्  
शुभामाशिषं देहि तत्पूर्तये।

अजय्यां च विश्वस्य देहीश शक्तिम्  
सुशीलं जगद्येन नम्रं भवेत्।  
श्रुतं चैव +++(देहि)+++ यत् कण्टकाकीर्णमार्गम्  
स्वयं स्वीकृतं नः सुगं कारयेत्॥२॥

समुत्कर्षनिःश्रेयसस्यैकमुग्रम्  
परं साधनं नाम वीरव्रतम्।  
तदन्तःस्फुरत्व् अक्षया ध्येयनिष्ठा
हृदन्तः प्रजागर्तु तीव्राऽनिशम्।

विजेत्री च नः संहता कार्यशक्तिर्  
विधायास्य धर्मस्य संरक्षणम्  
परं वैभवं नेतुमेतत् स्वराष्ट्रम्  
+++(कार्यशक्तिः)+++ समर्था भवत्वाशिषा ते भृशम्॥३॥ 