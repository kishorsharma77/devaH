---
title: प्राणे निविष्टोऽहम्
unicode_script: devanagari
---

- प्रा॒णे निवि॑ष्टो॒ऽमृत॑ञ्जुहोमि । प्रा॒णाय॒ स्वाहा॑ ।  
- अ॒पा॒ने निवि॑ष्टो॒ऽमृत॑ञ्जुहोमि । अ॒पा॒नाय॒ स्वाहा॑ ।  
- व्या॒ने निवि॑ष्टो॒ऽमृत॑ञ्जुहोमि । व्यानाय॒ स्वाहा॑ । 
- उ॒दा॒ने निवि॑ष्टो॒ऽमृत॑ञ्जुहोमि । उ॒दा॒नाय॒ स्वाहा॑ । 
- स॒मा॒ने निवि॑ष्टो॒ऽमृत॑ञ्जुहोमि । स॒मा॒नाय॒ स्वाहा॑ । 
- ब्रह्म॑णि म आ॒त्माऽमृ॑त॒त्वाय॑ । 
- अ॒मृ॒ता॒पि॒धा॒नम॑सि ।

- श्र॒द्धायां॑ प्रा॒णे निवि॑श्या॒मृतꣳ॑ हु॒तम्, प्रा॒णमन्ने॑नाप्यायस्व । 
- अ॒पा॒ने निवि॑श्या॒मृतꣳ॑ हु॒तम्, अ॑पा॒नमन्ने॑नाप्यायस्व । 
- व्या॒ने निवि॑श्या॒मृतꣳ॑ हु॒तव्ँ, व्या॒नमन्ने॑नाप्यायस्व । 
- उ॒दा॒ने निवि॑श्या॒मृतꣳ॑ हु॒तमु॑दा॒नमन्ने॑नाप्यायस्व । 
- स॒मा॒ने निवि॑श्या॒मृतꣳ॑ हु॒तꣳ स॑मा॒नमन्ने॑नाप्यायस्व ।  
- ब्रह्म॑णि म आ॒त्माऽमृ॑त॒त्वाय॑ । (51)
