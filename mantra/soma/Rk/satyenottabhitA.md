---
title: सत्येनोत्तभिता भूमिः
unicode_script: devanagari
practice_weight: 0
---
## परिचयः
- सूर्याविवाहोद्गमो वर्ण्यते। विवाहसूक्तम् इति प्रसिद्धम्।  
- खज्ञानगर्भितम्।

## सस्वरपाठः
### सोमस्तुतिः
स॒त्येनोत् त॑भिता॒+++(=स्तम्भिता)+++ भूमि॒ः  
सूर्ये॒णोत्त॑भिता॒ द्यौः ।  
ऋ॒तेना॑दि॒त्यास्ति॑ष्ठन्ति  
दि॒वि सोमो॒ अधि॑ श्रि॒तः ॥१

सोमे॑नादि॒त्या ब॒लिन॒ः +++(सोमपाः)+++  
सोमे॑न पृथि॒वी म॒ही ।  
अथो॒ नक्ष॑त्राणामे॒षाम्  
उ॒पस्थे॒ सोम॒+++(=चन्द्ररूपेण)+++ आहि॑तः ॥२

सोमं॑ मन्यते पपि॒वान्  
यत् स॑म्पिं॒षन्त्योष॑धिम् ।  
सोमं॒ +++(चन्द्रं)+++ यं ब्र॒ह्माणो॑ वि॒दुर्  
न तस्या॑श्नाति॒ कश्च॒न +++(मर्त्यः)+++ ॥३

आ॒-च्छद्+++(=छादयद्)+++-वि॑धानैर् गुपि॒तो  
बार्ह॑तैः +++(सप्तभिः सोमपालैस् तैत्तिरीयोक्तैः)+++ सोम रक्षि॒तः ।  
+++(अभिषवे)+++ ग्राव्णा॒म् इच् छृ॒ण्वन्  
ति॑ष्ठसि॒ न ते॑ अश्नाति॒ पार्थि॑वः ॥४

यत्त्वा॑ देव प्र॒पिब॑न्ति॒ +++(कृष्णपक्षे)+++  
तत॒ आ प्या॑यसे॒ पुनः॑ +++(शुक्लपक्षे)+++।  
वा॒युः सोम॑स्य रक्षि॒ता  
समा॑नां॒ मास॒+++(=चन्द्र)+++ आकृ॑तिः ॥५

## अश्विनौ प्रति सूर्यायात्रा
रैभ्य् +++(ऋचः)+++ आ॑सीद् +++(सूर्याया वध्वा)+++ अनु॒देयी॑  
+++(‘रैभीः शंसति रेभन्तो वै देवाश्चर्षयश्च स्वर्गं लोकमायन्' (ऐ. ब्रा. ६. ३२)। सोम॑ः प॒वित्र॒मत्ये॑ति॒ रेभ॑न् इति स्मारयति।)+++
नाराशं॒सी न्योच॑नी+++(=सेविका)+++ ।  
सू॒र्याया॑ भ॒द्रमिद् वासो॒  
गाथ॑यैति॒ परि॑ष्कृतम् ॥६

चित्ति॑र् +++(देवता?)+++ आ+++(=आसीत्)+++ उप॒बर्ह॑णं॒  
चक्षु॑र् आ+++(=आसीत्)+++ अ॒भ्यञ्ज॑नम् ।
+++(वृत्रस्य कनीनिका परापतत्त्रिककुन्नाम पर्वते । तेन त्रैककुदेनाञ्जनसजातीयेन चक्षुषी अञ्जते । )+++  
द्यौर् भूमि॒ः कोश॑ आसी॒द्  
यद् अया॑त् सू॒र्या पति॑म् ॥७

+++(सूर्यारथे)+++ स्तोमा॑ +++(त्रिवृदादयः)+++ आसन् प्रति॒धयः॑  
कु॒रीरं॒ छन्द॑ ओप॒शः+++(=येनोपशेरते सः)+++ ।  
सू॒र्याया॑ +++(२)+++ अ॒श्विना॑ +++(उपचाराय)+++ व॒रा  
ऽग्निरा॑सीत् पुरोग॒वः ॥८  
+++(‘प्रजापतिर्वै सोमाय राज्ञे दुहितरं प्रायच्छत्सूर्यां सावित्रीं, तस्यै सर्वे देवा वरा आगच्छन् ' (ऐ. ब्रा. ४.७) इत्यादि हि ब्राह्मणम् । तस्मिन् समये पुत्र्या उपचारार्थं प्रदानान्युक्तान्यभवन् । तथा च सत्यश्विनौ प्रबलौ सन्तावाजिं पुरतो गत्वा तामलभेतामिति - न सोमः। यु॒वोर॑श्विना॒ वपु॑षे युवा॒युजं॒ रथं॒ वाणी॑ येमतुरस्य॒ शर्ध्यं॑ । आ वां॑ पति॒त्वं स॒ख्याय॑ ज॒ग्मुषी॒ योषा॑वृणीत॒ जेन्या॑ यु॒वां पती॑ ॥५ इत्यपि दृश्यम्।)+++

सोमो॑ वधू॒युर्+++(=वधूकामो)+++ अ॑भवद्  
अ॒श्विना॑ ऽऽस्ताम् उ॒भा व॒रा ।  
सू॒र्यां यत् पत्ये॒ शंस॑न्तीं॒ +++(=कामयमानां)+++  
मन॑सा सवि॒ताद॑दात् ॥९

मनो॑ अस्या॒ अन॑+++(=रथ)+++ आसी॒द्  
द्यौरा॑सीदु॒त च्छ॒दिः ।  
शु॒क्राव्+++(=दीप्तौ [ग्रहौ कौचित्])+++ अ॑न॒ड्वाहा॑व् आस्तां॒  
यद् अया॑त् सू॒र्या गृ॒हम् ॥१०

ऋ॒क्सा॒माभ्या॑म् अ॒भिहि॑तौ॒  
गावौ॑ ते साम॒नाव्+++(=शान्ताव्)+++ इ॑तः ।  
श्रोत्रं॑ ते च॒क्रे आ॑स्तां  
दि॒वि पन्था॑श् चराचा॒रः ॥११

शुची॑ ते च॒क्रे या॒त्या  
+++(गुरुत्वाकर्षण-)+++व्या॒नो अक्ष॒+++(=उभयरथचक्रच्छिद्रगामिनी या काष्ठा)+++ आह॑तः ।  
+++("old Arya theory of celestial wind driving planets")+++  
अनो॑+++(=रथस्य)+++ मन॒स्मयं॑ सू॒र्या  
ऽऽरो॑हत् प्रय॒ती पति॑म् ॥१२

सू॒र्याया॑ वह॒तुः प्रागा॑त्  
सवि॒ता यम॒वासृ॑जत् ।  
अ॒घासु॑+++(=मघासु)+++ हन्यन्ते॒ गावो  
ऽर्जु॑न्यो॒ः+++(=फाल्गुन्योः)+++ पर्यु॑ह्यते ॥१३  
+++(पुरा खलु फाल्गुन्योर् अवर्तत +उत्तरायणं सूर्यायाः! विवरणान्य् [अत्र](../../../../jyotisha/naxatram/chAndra-naxatram/)।)+++

+++(हे अश्विनौ!)+++ यद् अ॑श्विना पृ॒च्छमा॑ना॒व्  
अया॑तं त्रिच॒क्रेण॑ वह॒तुं+++(=विवाहम्)+++ सू॒र्यायाः॑ ।  
विश्वे॑ दे॒वा अनु॒ तद् वा॑म् अजानन्  
+++(रेवतीस्थत्वात्)+++ पु॒त्रः पि॒तरा॑व् +++(अश्विनौ)+++ अवृणीत पू॒षा ॥१४

