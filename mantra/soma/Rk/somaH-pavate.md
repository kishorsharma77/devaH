---
title: सोमः पवते
unicode_script: devanagari
emphasis_as_inline_comments: true
practice_weight: 0
---


RV.9.96.5a; SV.1.527a; 2.293a; JB.3.80a; PB.12.11.6; Svidh.1.4.8; 2.8.1; N.14.12a.

+++(सायणो [ऽत्र](https://archive.org/stream/RgVedaWithSayanasCommentaryPart4/rv_sayanabhasya_part4#page/n303/mode/2up&sa=D&ust=1542425956294000)। दिवोदासपुत्रः प्रतर्दनो राजर्षिः। त्रिष्टुभ्। सोमः।)+++

सोम॑ः पवते +++(=पात्रेषु क्षरति)+++ जनि॒ता म॑ती॒नां ज॑नि॒ता दि॒वो ज॑नि॒ता पृ॑थि॒व्याः ।

ज॒नि॒ताग्नेर्ज॑नि॒ता सूर्य॑स्य जनि॒तेन्द्र॑स्य जनि॒तोत विष्णो॑ः ५

ब्र॒ह्मा दे॒वानां॑ पद॒वीः क॑वी॒नामृषि॒र्विप्रा॑णां महि॒षो मृ॒गाणा॑म् ।

श्ये॒नो गृध्रा॑णां॒ स्वधि॑ति॒र्वना॑नां॒ +++(=हिंसकानां)+++ सोम॑ः प॒वित्र॒मत्ये॑ति॒ रेभ॑न् +++(=शब्दायमानः)+++ ६

प्रावी॑विपद् +++(=प्रावेपयत् / प्रेरयत्)+++ वा॒च ऊ॒र्मिं न सिन्धु॒र्गिर॒ः सोम॒ः पव॑मानो मनी॒षाः +++(=हृदयङ्गमाः)+++ ।

अ॒न्तः पश्य॑न् वृ॒जना॑+++(=बलानि)++++इ॒माऽव॑रा॒ण्य् आति॑ष्ठति वृष॒भो गोषु॑ जा॒नन् ७

![](../../images/soma_moon_chandra.jpg)
