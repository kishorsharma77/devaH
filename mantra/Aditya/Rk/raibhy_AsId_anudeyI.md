---
title: रैभ्य् आसीद् अनुदेयम्
unicode_script: devanagari
practice_weight: 0
---

## परिचयः
- अश्विनौ प्रति सूर्यायात्रा।
- सूर्याविवाहोद्गमो वर्ण्यते। 
- सा बभूव विवाहस्य अधिष्ठात्री देवता। विवाहसूक्तम् इति प्रसिद्धम्।  
- सायणो [ऽत्र](https://sa.wikisource.org/wiki/%E0%A4%8B%E0%A4%97%E0%A5%8D%E0%A4%B5%E0%A5%87%E0%A4%A6%E0%A4%83_%E0%A4%B8%E0%A5%82%E0%A4%95%E0%A5%8D%E0%A4%A4%E0%A4%82_%E0%A5%A7%E0%A5%A6.%E0%A5%AE%E0%A5%AB)।

## सस्वरपाठः
### सूर्यारथः
रैभ्य् +++(ऋचः)+++ आ॑सीद् +++(सूर्याया वध्वा)+++ अनु॒देयी॑  
+++(‘रैभीः शंसति रेभन्तो वै देवाश्चर्षयश्च स्वर्गं लोकमायन्' (ऐ. ब्रा. ६. ३२)। सोम॑ः प॒वित्र॒मत्ये॑ति॒ रेभ॑न् इति स्मारयति।)+++  
नाराशं॒सी न्योच॑नी+++(=सेविका)+++ ।  
सू॒र्याया॑ भ॒द्रमिद् वासो॒  
गाथ॑यैति॒ परि॑ष्कृतम् ॥६

चित्ति॑र् +++(देवता?)+++ आ+++(=आसीत्)+++ उप॒बर्ह॑णं॒  
चक्षु॑र् आ+++(=आसीत्)+++ अ॒भ्यञ्ज॑नम् ।
+++(वृत्रस्य कनीनिका परापतत्त्रिककुन्नाम पर्वते । तेन त्रैककुदेनाञ्जनसजातीयेन चक्षुषी अञ्जते । )+++  
द्यौर् भूमि॒ः कोश॑ आसी॒द्  
यद् अया॑त् सू॒र्या पति॑म् ॥७

+++(सूर्यारथे)+++ स्तोमा॑ +++(त्रिवृदादयः)+++ आसन् प्रति॒धयः॑  
कु॒रीरं॒ छन्द॑ ओप॒शः+++(=येनोपशेरते सः)+++ ।  
सू॒र्याया॑ +++(२)+++ अ॒श्विना॑ +++(उपचाराय)+++ व॒रा  
ऽग्निरा॑सीत् पुरोग॒वः ॥८  
+++(‘प्रजापतिर्वै सोमाय राज्ञे दुहितरं प्रायच्छत्सूर्यां सावित्रीं, तस्यै सर्वे देवा वरा आगच्छन् ' (ऐ. ब्रा. ४.७) इत्यादि हि ब्राह्मणम् । तस्मिन् समये पुत्र्या उपचारार्थं प्रदानान्युक्तान्यभवन् । तथा च सत्यश्विनौ प्रबलौ सन्तावाजिं पुरतो गत्वा तामलभेतामिति - न सोमः। यु॒वोर॑श्विना॒ वपु॑षे युवा॒युजं॒ रथं॒ वाणी॑ येमतुरस्य॒ शर्ध्यं॑ । आ वां॑ पति॒त्वं स॒ख्याय॑ ज॒ग्मुषी॒ योषा॑वृणीत॒ जेन्या॑ यु॒वां पती॑ ॥५ इत्यपि दृश्यम्।)+++

सोमो॑ वधू॒युर्+++(=वधूकामो, न वरः)+++ अ॑भवद्  
अ॒श्विना॑ ऽऽस्ताम् उ॒भा व॒रा ।  
सू॒र्यां यत् पत्ये॒ शंस॑न्तीं॒ +++(=कामयमानां)+++  
मन॑सा सवि॒ताद॑दात् ॥९

मनो॑ अस्या॒ अन॑+++(=रथ)+++ आसी॒द्  
द्यौरा॑सीदु॒त च्छ॒दिः ।  
शु॒क्राव्+++(=दीप्तौ [ग्रहौ कौचित्])+++ अ॑न॒ड्वाहा॑व् आस्तां॒  
+++(अथवोत्तरायणारम्भे ऽमावास्यायां सूर्याचन्द्रमसौ।)+++  
यद् अया॑त् सू॒र्या गृ॒हम् ॥१०  

ऋ॒क्सा॒माभ्या॑म् अ॒भिहि॑तौ॒  
गावौ॑ ते साम॒नाव्+++(=शान्ताव्)+++ इ॑तः ।  
श्रोत्रं॑ ते च॒क्रे आ॑स्तां  
दि॒वि पन्था॑श् चराचा॒रः+++(=ecliptic)+++ ॥११  
+++(अत्र श्रोणासम्बन्धो ऽस्ति वेति त्वस्पष्टम्। १३तमश्लोकात् तु पूर्वप्रोष्ठपदयोर् वर्तमाना ज्ञायते। तेन श्रोणा)+++

शुची॑ ते च॒क्रे या॒त्या  
+++(गुरुत्वाकर्षण-)+++व्या॒नो अक्ष॒+++(=उभयरथचक्रच्छिद्रगामिनी या काष्ठा)+++ आह॑तः ।  
+++("old Arya theory of celestial wind driving planets" - [M](https://twitter.com/blog_supplement/status/1214051295671267329))+++  
अनो॑+++(=रथस्य)+++ मन॒स्मयं॑ सू॒र्या  
ऽऽरो॑हत् प्रय॒ती पति॑म् ॥१२

सू॒र्याया॑ वह॒तुः प्रागा॑त्  
सवि॒ता यम॒वासृ॑जत् ।  
अ॒घासु॑+++(=मघासु)+++ हन्यन्ते॒+++(=ताड्यन्ते)+++ गावो +++(रथबन्धनाय)+++  
ऽर्जु॑न्यो॒ः+++(=फाल्गुन्योः)+++ पर्यु॑ह्यते ॥१३  
+++("गवाम् पतिः फल्गुनीनामसि त्वम्" इति स्मारयति।)+++  
+++(पुरा खलु फाल्गुन्योर् अवर्तत +उत्तरायणं सूर्यायाः! विवरणान्य् [अत्र](../../../../jyotisha/naxatram/chAndra-naxatram/)। )+++

### अश्विनरथचक्राणि
+++(हे अश्विनौ!)+++ यद् अ॑श्विना पृ॒च्छमा॑ना॒व्  
अया॑तं त्रिच॒क्रेण॑ +++(वक्ष्यन्ते चक्राण्यग्रे)+++ वह॒तुं+++(=विवाहम्)+++ सू॒र्यायाः॑ ।  
विश्वे॑ दे॒वा अनु॒ तद् वा॑म् अजानन्  
+++(रेवतीस्थत्वात्)+++ पु॒त्रः पि॒तरा॑व् +++(अश्विनौ)+++ अवृणीत पू॒षा ॥१४

यद् अया॑तं शुभस्+++(तोय)+++पती  
वरे॒यं+++(=वरणियां)+++ सू॒र्यामुप॑ ।  
क्वैकं॑ +++(वक्ष्यमाणं रहस्यं)+++ च॒क्रं वा॑म् आसी॒त् +++(अयनचलने सति)+++  
क्व॑ दे॒ष्ट्राय॑+++(=दानाय)+++ तस्थथुः ॥१५

द्वे ते॑ च॒क्रे सू॑र्ये +++(ये सरत आकाशे। सूर्याचन्द्रमसौ)+++  
ब्र॒ह्माण॑ ऋतु॒था+++(=ऋतुषु)+++ वि॑दुः ।  
अथैकं॑  +++(अयनचलन-)+++च॒क्रं यद् गुहा॒  
तद् अ॑द्धा॒तय॒+++(=मेधाविन)+++ इद् वि॑दुः ॥१६

### उपसंहारः
सू॒र्यायै॑ दे॒वेभ्यो॑  
मि॒त्राय॒ वरु॑णाय च ।  
ये भू॒तस्य॒ प्रचे॑तस  
इ॒दं तेभ्यो॑ऽकरं॒ नमः॑ ॥१७

पू॒र्वा॒प॒रं च॑रतो मा॒ययै॒तौ +++(सूर्याचन्द्रमसौ)+++ शिशू॒  
क्रीळ॑न्तौ॒ परि॑ यातो अध्व॒रम् ।  
+++(तयोः)+++ विश्वा॑न्य् अ॒न्यो +++(सूर्यः)+++ भुव॑ना ऽभि॒चष्ट॑  
ऋ॒तूँर् अ॒न्यो +++(चन्द्रमा)+++ वि॒दध॑ज् जायते॒ पुनः॑ ॥१८

<div class="js_include" url="../../soma/Rk/navo_navo_bhavati.md"  newLevelForH1="3" includeTitle="false"> </div>  

### अनुषङ्गाः
सु॒किं॒शु॒कं श॑ल्म॒लिं वि॒श्वरू॑पं॒  
हिर॑ण्यवर्णं सु॒वृतं॑ सुच॒क्रम् ।  
आ रो॑ह +++(देवि)+++ सूर्ये अ॒मृत॑स्य लो॒कं  
स्यो॒नं पत्ये॑ वह॒तुं कृ॑णुष्व ॥२०



