---
title: वाक्यार्थांशाः
unicode_script: devanagari
---

## उद्देश्य-विधेय-भावो वाक्यार्थे 
- वाक्यार्थविवरणे अप्राप्तार्थस्य विधेयत्वम्, प्राप्तांशस्य उद्देश्यत्वमिति सिद्धान्तः। 
- वाक्यानुपूर्वी कदाचित् समाना भवति चेदपि उद्देश्यविधेयभावः भिद्यते। यथा- 
  - अनेकेषां पुरुषाणां मध्ये कंचित् निर्दिश्य कश्चित् पृच्छति– 'अयं कः?' इति। 'अयं रामः'- इति तस्य प्रश्नस्य उत्तरं भवति।
    - उत्तरवाक्ये 'अयम्' इति उद्देश्यम् , ज्ञातत्वात् , 'रामः' इति तु विधेयम् , अज्ञातत्वात्।  
  - कदाचित् तत्रैव 'अत्र रामः कः?' इति प्रश्नो भवति। तदापि अङ्गुलिनिर्देशपुरस्सरं वक्ता 'अयं रामः' - इति तस्य प्रश्नस्य उत्तरं वदति।
    - उत्तरवाक्ये 'रामः' इति उद्देश्यम् , 'अयम्' इति विधेयम्। 
- सिद्धान्तमिममनुरुध्य मीमांसाशास्त्रे द्वितीयातृतीयादिविभक्त्यर्थविपरिणामोऽपि बहुत्र अनुमन्यते। 
  - यथा 'दध्ना जुहोति', 'सक्तून् जुहोति' इत्यत्र ‘दध्ना होमं भावयेत्' इति प्रथमवाक्ये वाक्यार्थः। द्वितीये तु 'सक्तुभिः होमं भावयेत्' इति।

## क्रिया, कृतिः, कारकाणि
- वाक्ये क्रियैव प्रधाना। क्रियान्वये [कारकाणि](../../../vAkya-staram/kArakam/) भवन्ति। तत्रापि कृतौ/ प्रयत्ने भवतीति केचित्।
- क्रिया-विभागः - क्रिया = (फलम् | व्यापारः) । यथा - "पचतेः फलम् खादनयोग्यता। पचतेः व्यापारः चुल्लिज्वालनम् …"। 
- आर्थी+++(=फली)+++भावना = कृतिः = कर्तुः प्रयत्नः/ प्रवृत्तिः। प्रयत्नः धात्वर्थम्, फलम् च +उत्पादयति । प्रयत्नस्योद्देशः क्रियाफलम्। यथा "रामो ग्रामं गच्छति" इत्यस्मिन् रामस्य प्रयत्नः कृतिः। कर्ता कृतिमान् भवति। कृतिर् आख्यातेन बोधिता।
- शाब्दी+++(=प्रेरणी)+++भावना = प्रयत्नान्तरस्य प्रवर्तना/ विधिः। प्रयत्नस्योद्देशः प्रवृत्तिः। यथा "राम! ग्रामं गच्छ।"

## मीमांसकमते भागत्रयम्
सर्व अपीमेऽंशा उक्ताः स्युर् वाक्य इति न।

- साध्यम् = प्रधानम् उद्देश्यम्।  
- साधनम् = साधनोपायः।
- इतिकर्तव्यता = सहकारिसाधनानि।

उदाहरणानि-

- "रामः पद्भ्यां ग्रामं गच्छति" इत्यत्र ग्रामः साध्यम्, पद्भाम् इति साधनम्, इतिकर्तव्यता नोक्ता।
- "रामः पद्भ्यां ग्रामं शीघ्रं गच्छति" इत्यत्र ग्रामः साध्यम्, पद्भाम् इति साधनम्, शीघ्रम् इति +इतिकर्तव्यता।