---
title: वाक्यार्थांशाः
unicode_script: devanagari
---

## वाक्यार्थः
वाक्यार्थस् त्व् एक एव। पदैकवाक्यता-लक्षणम् ईक्षताम्।

## उद्देश्य-विधेय-भावो वाक्यार्थे 
- वाक्यार्थविवरणे अप्राप्तार्थस्य विधेयत्वम्, प्राप्तांशस्य उद्देश्यत्वमिति सिद्धान्तः। 
- वाक्यानुपूर्वी कदाचित् समाना भवति चेदपि उद्देश्यविधेयभावः भिद्यते। यथा- 
  - अनेकेषां पुरुषाणां मध्ये कंचित् निर्दिश्य कश्चित् पृच्छति– 'अयं कः?' इति। 'अयं रामः'- इति तस्य प्रश्नस्य उत्तरं भवति।
    - उत्तरवाक्ये 'अयम्' इति उद्देश्यम् , ज्ञातत्वात् , 'रामः' इति तु विधेयम् , अज्ञातत्वात्।  
  - कदाचित् तत्रैव 'अत्र रामः कः?' इति प्रश्नो भवति। तदापि अङ्गुलिनिर्देशपुरस्सरं वक्ता 'अयं रामः' - इति तस्य प्रश्नस्य उत्तरं वदति।
    - उत्तरवाक्ये 'रामः' इति उद्देश्यम् , 'अयम्' इति विधेयम्। 
- अधिकांशः/ अविवक्षितांशः
  - गृहं सम्मार्ष्टि। इत्यस्मिन् एकत्वम् "अविवक्षितम्"। 
  - दन्तं सम्मार्जय। इत्यस्मिन् एकत्वम् "अविवक्षितम्"।

### कृत्यङ्गैः सम्बन्धः 
- कृतिः = आर्थी/शाब्दी-भावना ऽन्यत्रोक्ता।
- अग्निहोत्रं जुहोति।
  - अग्निहोत्रहोमेन +इष्टम्+++(→साध्यम्)+++ भावयेत्।
  - विधेयम् - अग्निहोत्रहोमः = सकलविशेषणविशिष्टा ऽऽर्थीभावना। इष्टम् उद्देश्यम्।
  - "सर्वत्रावस्थितो न्यायो - भावनांशद्वये विधिः।" अत्र साध्यम् न भवति विधेयम्। साधनम् इतिकर्तव्यता चैव विधीयते।
- [अग्निहोत्रं जुहोति।] दध्ना जुहोति।
  - दध्यात्मकद्रव्येण प्रकृतं होमम्+++(→साध्यम्)+++ भावयेत्।
  - कृतिः पूर्ववाक्येनोक्ता उद्देश्यकोटौ। दध्नेति तद्विशेषण विधेयम्।

## क्रिया, कृतिः, कारकाणि
- वाक्ये क्रियैव प्रधाना। क्रियान्वये [कारकाणि](../../../vAkya-staram/kArakam/) भवन्ति। तत्रापि कृतौ/ प्रयत्ने भवतीति केचित्।
- क्रिया-विभागः - क्रिया = (फलम्, व्यापारः) । यथा - "पचतेः फलम् खादनयोग्यता। पचतेः व्यापारः चुल्लिज्वालनम् …"। 
- आर्थी+++(=फली)+++भावना = कृतिः = कर्तुः प्रयत्नः/ प्रवृत्तिः। प्रयत्नः धात्वर्थम्, फलम् च +उत्पादयति । प्रयत्नस्योद्देशः क्रियाफलम्। यथा "रामो ग्रामं गच्छति" इत्यस्मिन् रामस्य प्रयत्नः कृतिः। कर्ता कृतिमान् भवति। कृतिर् आख्यातेन बोधिता।
- शाब्दी+++(=प्रेरणी)+++भावना = प्रयत्नान्तरस्य प्रवर्तना/ विधिः। प्रयत्नस्योद्देशः प्रवृत्तिः। यथा "राम! ग्रामं गच्छ।"

### भावनाया अन्वयांशत्रयम् 
- शाब्दबोधे ऽन्वयरचनस्तरे प्रयोजनम्।
- सर्व अपीमेऽंशा उक्ताः स्युर् वाक्य इति न। 
- अंशत्रयम्
    - साध्यम्।  
    - साधनम् = साधनोपायः।
    - इतिकर्तव्यता = आर्थीभावनायां कार्यस्वरूपम्, शाब्दीभावनायां प्राशस्त्यज्ञानम् ("अमुकहेतुर् इति कर्तव्यम्")।

#### आर्थीभावनाया अन्वयांशत्रयम्

- "रामः पद्भ्यां ग्रामं गच्छति" इत्यत्र प्रयत्नस्य ग्रामः साध्यम्, पद्भाम् इति साधनम्, इतिकर्तव्यता ऽनुक्ता। इतिकर्तव्यता तु गमनप्रक्रियाज्ञानम् - रथारोहणचालनावतरणादिकम्।
- "रामः पद्भ्यां ग्रामं शीघ्रं गच्छति" इत्यत्र प्रयत्नस्य ग्रामः साध्यम्, पद्भाम् इति साधनम्, शीघ्रम् इति +इतिकर्तव्यताया अंशः।
- "आहवनीये जुहोति" इत्यत्र प्रयत्नस्य "आहवनीयाधिकरणम्" साधनम्।
- सिद्धान्तम् इमम् अनुरुध्य मीमांसाशास्त्रे द्वितीया-तृतीयादि-विभक्त्यर्थ-विपरिणामोऽपि बहुत्र अनुमन्यते। 
  - यथा 'दध्ना जुहोति', 'सक्तून् जुहोति' इत्यत्र ‘दध्ना होमं भावयेत्' इति प्रथमवाक्ये वाक्यार्थः। द्वितीये तु 'सक्तुभिः होमं भावयेत्' इति।

#### शाब्दीभावनाया अन्वयांशत्रयम्
- शाब्दीभावनाया अंशत्रये केवलम् आर्थीभावनारूपं  साध्यमेव शाब्दबोधे भासते, साधानान्वयः, इतिकर्तव्यतान्वयः च वस्तुगत्या भवति +++(न पुनः शब्दगत्या)+++।
- "राम! ग्रामं गच्छ!" इत्यत्र प्रेरणस्य साध्यं ग्रामगमने प्रवृत्तिः, साधनं लोट्-लकारज्ञानम्, गमन-प्राशस्त्यज्ञानम् इतिकर्तव्यता (इदम् प्राशस्त्यम् इति [ज्ञात्वा] कर्तव्यम्)। (राम एवं चिन्तयति "अयं मां प्रेरयति। परन्तु प्रवृत्तौ मम महान् श्रमो भवति"। कार्यस्य प्राशस्त्यम् अवगच्छति चेत् कष्टं सोढ्वापि कार्ये प्रवर्तते।)
- "इयं गौः क्रय्या" इति विक्रेता कथयति। कियन् मूल्यं स्याद् इति क्रेता पृच्छति। विक्रेता सामान्यापेक्षया किञ्चिद् अधिकं वदति। अधुना क्रेतुः संशयो जायते "अहो मूल्यं त्व् अधिकमस्ति"। अत्र प्रवर्तनाया अवगमो ऽस्ति परन्तु प्रवृतिर्नास्ति। अत्र यदा विक्रेता एवं वदति "इयं धेनुर् बहुक्षीरा स्त्रपत्या" तर्हि क्रेता मूल्यम् अधिकमिति न परिगणयति। प्राशस्त्यज्ञानं (इतिक्रेतव्यता) किं करोति ? क्रेता यं श्रमं पश्यति तस्य श्रमस्य अपरिगणनीयतां सम्पादयति।