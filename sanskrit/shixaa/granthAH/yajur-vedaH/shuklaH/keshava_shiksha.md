---
title: केशवीय शिक्षा

---
केशवीय शिक्षा  
अथातः केशवीशिक्षां व्याख्यास्यामः  
पदादौ पूर्व्वाहल्वोर्द्विर्व्योच्चारौ सम्पूर्व्वयोश्छन्दसि १  
पदान्तमध्यऋहरेफयुग्यस्य यश्च २  
षः खष्टुमृते च ३  
अहल्शल्यूर्द्ध्वरेफस्य सैकारः प्राक् च ४  
अनुस्वारस्य र्ठ० शलि रेफे च परे  
ह्रस्वाद्दीर्घो दीर्ग्घाद्ध्रस्वः सँयोगे गुरुश्च ५  
शर्पूर्व्वाणामृद्धीनकादिपञ्चवर्गाणां द्वित्वं विसर्गाद् रेफयुक्तानाम् ६  
न सोव्योश्च ७  
हल्युतायुतस्योः सैकारश्च ८  
ह्रस्वं किञ्चिद्दीर्ग्घं हल्युताकारे हहल्विसर्गयुग्वर्णे च न संहितायाम् ९  
सूत्रार्थे कारिकाऽपि ।  
ह्रस्वं दीर्घं भवेत्किञ्चित्संहितायां परो न चेत्  
हल्संयुतायुताकारश्चावर्णो हल्विसर्गयुक् १०  
नवानामपि सूत्राणां षण्मिताः कारिकास्त्विमाः  
केशवेन कृतास्ताः स्युर्वेदाध्ययनबोधिकाः ११  
परिभाषाङ्कसूत्रं च याजुर्वेदं सकारिकम्  
दैवज्ञकेशवेनेदं कृतं हस्तस्वरान्वितम् १२  
ह्रस्वोदात्तादिभिर्भेदैः सहस्तस्वरलक्षणम्  
शिक्षादिभिः षडङ्गैश्च विज्ञेयं वेदपाठकैः १३  
        इति श्रीदैवज्ञकेशवकृता प्रतिज्ञासूत्रानुसारिणी केशवीशिक्षा समाप्ता