---
title: ०२ धर्मलक्षणम्
unicode_script: devanagari
---

## परिचयः
- विषयः - ?
- संशयः - धर्मस्य प्रमाणं लक्षणञ्च विद्यते न वा? 
- पूर्वपक्षः - न विद्यत इति।
  - युक्तिः - अलौकिकस्य लोके सङ्गतिग्रहो न भवति । सङ्गतिग्रहाभावे न स्वरूपं सिध्यति, नापि प्रमाणम् ।+++(??)+++
- सिद्धान्तः - धर्मे विधिः प्रमाणम्, तद्बोधितस्वरूपञ् च लक्षणम्।+++(??)+++
  - युक्तिः -
    - लक्षणेनैव स्वरूपावगतिर् भवति । 
    - यथा यागादिधर्मः। स च 'यजेत स्वर्गकामः' इति विधिना विधीयते, अपि चार्थः श्रेयस्-साधनम् ।
    - अपि च यो यागम् अनुतिष्ठति, तं लोके धार्मिकं व्यवहरन्ति । अतो धर्मस्यालौकिकत्वेऽपि लोके व्यवहारो नानुपपन्नः ।  
- प्रयोजनम्
  - पूर्वपक्षे - लक्षण-प्रमाणाभ्यां विहीनस्य धर्मस्य विचारो न कर्तव्य इति ।
  - सिद्धान्तपक्षे - धर्मस्य विचारः कार्य इति।
- सङ्गतिः - ?

## नयमञ्जरी
'मानाधीना मेय-सिद्धिः' इति न्यायेन - प्रमाणेन विना वस्तुनस् सिद्धिर् न भवति । विचार-विषयी-भूतस्य धर्मस्य प्रमाणं लक्षणञ्च विद्यते न वेत्यस्मिन्न् अधिकरणे चिन्त्यते । 

तत्र पूर्वपक्षो न विद्यत इति । तत्र हेतुः - धर्मोऽलौकिकः । अलौकिकस्य लोके सङ्गतिग्रहो न भवति । सङ्गतिग्रहाभावे न स्वरूपं सिध्यति, नापि प्रमाणम् । अतो लक्षण-प्रमाणाभ्यां विहीनस्य धर्मस्य विचारो न कर्तव्य इति । 

सिद्धान्तस्तु - लक्षणं विधि-विहितत्वे सत्य् अर्थत्वम्+++(??)+++ । लक्षणेनैव स्वरूपावगतिर् भवति ।  
अत्र च विधिरेव प्रमाणम् । यथा यागादिधर्मः। स च 'यजेत स्वर्गकामः' इति विधिना विधीयते, अपि चार्थः श्रेयस्-साधनम् ।  
अपि च यो यागम् अनुतिष्ठति, तं लोके धार्मिकं व्यवहरन्ति । अतो धर्मस्यालौकिकत्वेऽपि लोके व्यवहारो नानुपपन्नः ।  
एवञ्च धर्मे विधिः प्रमाणम्, तद्बोधितस्वरूपञ् च लक्षणं सिद्धं भवति । 
